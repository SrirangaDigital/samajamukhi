<div class="container-fluid">
	<div class="row align-items-top justify-content-center kannada">
		<div class="col-md-8 article">
			<p class="date english">2<sup>nd</sup> ಆಗಸ್ಟ್  ೨೦೧೮</p>
			<h1 class="title">ವಿಶ್ವ್ಲದೆಲೆಡೆ ಪ್ರತಿಭೆಗಳಿಗೆ ಬರ..?</h1>
			<h2 class="author">ಪ್ರಸಾದ್ ನಾಯ್ಕ್</h2>
			<p class="description">ಒಂದೆಡೆ, ಜಾಗತಿಕ ಮಾರುಕಟ್ಟೆಯಲ್ಲಿ ಉದ್ಯೋಗವೇ ಇಲ್ಲ ಎಂದು ಪರದಾಡುವ ಉದ್ಯೋಗಾಕಾಂಕ್ಷಿಗಳು. ಇನ್ನೊಂದೆಡೆ, ನಮ್ಮ ನಿರೀಕ್ಷೆಗೆ ತಕ್ಕ ಅಭ್ಯರ್ಥಿಗಳು ಸಿಗುತ್ತಿಲ್ಲ ಎಂದು ನಿಟ್ಟುಸಿರಿಡುವ ಉದ್ಯೋಗದಾತರು. ಏನಿದರ ಮರ್ಮ ?</p>
			<figure class="float-md-left maxw-300"><img class="img-fluid" src="<?=PUBLIC_URL?>images/201808/0042a.jpg" /></figure>
			<p>ಸುಮಾರು ಎರಡು ವರ್ಷಗಳ ಹಿಂದಿನ ಮಾತು. ಪತ್ರಿಕೆಯೊಂದರ ಸಂಪಾದಕೀಯ ವಿಭಾಗದಲ್ಲಿದ್ದವರೊಬ್ಬರು ನನ್ನೊಂದಿಗೆ ಮಾತಾಡುತ್ತಿದ್ದರು. ಪತ್ರಿಕೋದ್ಯಮ ಕಾಲೇಜುಗಳಿಂದ ಹೊರಬರುತ್ತಿರುವ ಹುಡುಗರು ನೆಟ್ಟಗೆ ನಾಲ್ಕು ವಾಕ್ಯಗಳನ್ನು ಬರೆಯಲೂ ಲಾಯಕ್ಕಿಲ್ಲ ಅನ್ನುವುದುಅವರಅಸಮಾಧಾನ.ಜೊತೆಗೇಒಳ್ಳೆಯಓದಿನಹಿನ್ನೆಲೆಯಿಲ್ಲ, ಇಂದಿನ ಸುದ್ದಿಗಳ ವೇಗದೊಂದಿಗೆ ಅಪ್ಡೇಟ್ ಆಗುತ್ತಿಲ್ಲ, ಸ್ವಇಚ್ಛೆಯಿಂದ ಏನನ್ನಾದರೂವಿಭಿನ್ನವಾಗಿಮಾಡುವಉತ್ಸಾಹವಿಲ್ಲ...ಹೀಗೆತರಹೇವಾರಿ ದೂರು ಅವರದ್ದು. ಒಟ್ಟಿನಲ್ಲಿ ದಿನಗಟ್ಟಲೆ ಸಂದರ್ಶನಗಳನ್ನು ಮಾಡಿ ಅಭ್ಯರ್ಥಿಗಳನ್ನು ಆರಿಸಿಕೊಂಡರೂ ಪ್ರಯೋಜನವಿಲ್ಲ್ಲ ಎಂಬುದು ಅವರ ಗೊಣಗಾಟ.</p>
			<p>‘ನಾನಿಲ್ಲಿ ಬಂದು ಚಪರಾಸಿಯಂತೆ ಕಡತಗಳ ಪ್ರತಿಯನ್ನು ತೆಗೆಯಲು ಐಐಟಿಯಂತಹ ಪ್ರತಿಷ್ಠಿತ ವಿದ್ಯಾಸಂಸ್ಥೆಯಿಂದ ಸ್ನಾತಕೋತ್ತರ ಪದವಿಯನ್ನು ಮಾಡಬೇಕಿತ್ತೇ?’, ಎಂದು ತರುಣನೊಬ್ಬ ಅಂದು ನಿಡುಸುಯ್ಯುತ್ತಿದ್ದ. ಭಾರತ ಸರಕಾರದ ಅಧೀನದಲ್ಲಿರುವ ಪ್ರತಿಷ್ಠಿತ ಸಂಸ್ಥೆಯೊಂದರಲ್ಲಿ ದುಡಿಯುತ್ತಿದ್ದ ಆತನ ವಿದ್ಯಾರ್ಹತೆಗೂ, ಆತನ ಕೆಲಸಕ್ಕೂ ಒಂದಿಷ್ಟೂ ತಾಳೆಯಾಗುತ್ತಿರಲಿಲ್ಲ. ಆತನಿಗೆ ಸಹಜವಾಗಿಯೇ ನಿರಾಶೆಯಾಗಿತ್ತು. ಹೀಗೆ ಸರಕಾರಿ ನೌಕರಿಯೆಂದು ಬಹಳಷ್ಟು ನಿರೀಕ್ಷೆಗಳನ್ನಿಟ್ಟುಕೊಂಡು ಬಂದಾತ ಸಂಸ್ಥೆಗೆ ಕಾಲಿಟ್ಟ ಒಂದೇ ವರ್ಷದಲ್ಲಿ ಇದರ ಸಹವಾಸವೇ ಬೇಡವೆಂದು ವೃತ್ತಿಗೆ ವಿದಾಯ ಹೇಳಿದ್ದ.</p>
			<p>ಇತ್ತೀಚೆಗಷ್ಟೇ ಮ್ಯಾನ್-ಪವರ್ ಗ್ರೂಪ್ ಎಂಬ ಜಾಗತಿಕ ವರ್ಕ್‍ಫೋರ್ಸ್ ಸೊಲ್ಯೂಷನ್ಸ್ ಸಂಸ್ಥೆಯಿಂದ ಬಿಡುಗಡೆಯಾದ ಜಾಗತಿಕ ಮಟ್ಟದ ಪ್ರತಿಭೆಗಳ ಬಗೆಗಿನ ವರದಿಯೊಂದನ್ನು ಓದಿದಾಗ ಇವೆಲ್ಲಾ ನೆನಪಾದವು. ಈ ಸಂಸ್ಥೆಯ ಬೆಂಬಲದೊಂದಿಗೆ ಸಮೀಕ್ಷೆಯೊಂದನ್ನು ನಡೆಸಿದ ಇನ್ಫೋಕಾರ್ಪ್ ತಂಡವು 43 ದೇಶಗಳ ಸುಮಾರು 39000 ಸಂಸ್ಥೆಗಳನ್ನು ಸಂಪರ್ಕಿಸಿ ಸದ್ಯದ ಮಾರುಕಟ್ಟೆಯಲ್ಲಿರುವ ಪ್ರತಿಭೆಗಳ ಬಗ್ಗೆ, ಈ ಪ್ರತಿಭೆಗಳನ್ನು ಯಶಸ್ವಿಯಾಗಿ ಬಳಸಿಕೊಳ್ಳುವ ಬಗ್ಗೆ ಕೇಳಿತ್ತು. ಪ್ರಸ್ತುತ ಜಾಗತಿಕ ಮಟ್ಟದಲ್ಲಿರುವ ಪ್ರತಿಭೆ/ ಕೌಶಲಗಳ ಕೊರತೆಯು 2006 ರಿಂದ ದಾಖಲಿಸಿದ ಅಂಕಿಅಂಶಗಳನ್ನು ಪರಿಗಣಿಸಿ ನೋಡಿದರೆ ಬಹಳ ನಿರಾಶಾದಾಯಕವಾಗಿದೆ ಎಂದಿದೆ ಇವರ ವರದಿ. ಬರೋಬ್ಬರಿ 45% ಸಂಸ್ಥೆಗಳು ತಮ್ಮಲ್ಲಿರುವ ಖಾಲಿ ಹುದ್ದೆಗಳನ್ನು ತುಂಬಿಸಲು ಮಾರುಕಟ್ಟೆಯಲ್ಲಿಅರ್ಹ ಅಭ್ಯರ್ಥಿಗಳಕೊರತೆಯಿದೆ ಎಂದಿದ್ದವು. ಈ ಶೇಕಡಾವಾರು ಪ್ರಮಾಣವು ಕಳೆದ ಹನ್ನೆರಡು ವರ್ಷಗಳಲ್ಲೇ ಅತೀ ಹೆಚ್ಚು.</p>
			<p>ಹುದ್ದೆಯೊಂದಕ್ಕೆ ಬೇಕಾಗಿರುವ ಪರಿಣತಿ, ಅನುಭವ ಮತ್ತು ಇತರ ಅಂಶಗಳಿಗೆಸರಿಹೊಂದುವಂತಹಅಭ್ಯರ್ಥಿಗಳು ಸಿಗುವುದೇ ಕಷ್ಟವಾಗಿ ಒಂದಷ್ಟು ಗೊತ್ತಿರುವವರನ್ನೇ ನೇಮಿಸಿಕೊಂಡು ಕೆಲಸ ಮಾಡಿಸಿಕೊಳ್ಳುವ ಅನಿವಾರ್ಯತೆ ಸಂಸ್ಥೆಗಳದ್ದು. ಭಾರತವೂ ಸೇರಿದಂತೆ ಜಪಾನ್, ತೈವಾನ್, ಸಿಂಗಾಪೂರ್, ರೊಮಾನಿಯಾದಂತಹ ದೇಶಗಳ ಉದ್ಯಮಗಳು ಪ್ರತಿಭೆಗಳ ಕೊರತೆಯಿಂದ ಕಂಗೆಟ್ಟಿವೆ ಎಂದು ಮ್ಯಾನ್-ಪವರ್ ಗ್ರೂಪ್ ತನ್ನ ವರದಿಯಲ್ಲಿ ದಾಖಲಿಸಿದೆ.</p>
			<p>ಈಗಮೇಲೆಹೇಳಿರುವಎರಡು ಪ್ರಕರಣಗಳನ್ನೇ ಸೂಕ್ಷ್ಮವಾಗಿ ಗಮನಿಸಿದರೆ ನಮಗೆ ಢಾಳಾಗಿ ಕಾಣಬರುವ ಎರಡು ಅಂಶಗಳೆಂದರೆ:</p>
			<ol>
				<li>ಉದ್ಯೋಗ ಮಾರುಕಟ್ಟೆಗೆ ತಯಾರಾಗಿ ಬಂದಿರುವ ಅಭ್ಯರ್ಥಿಗಳಲ್ಲಿ ಕೌಶಲಗಳ ಕೊರತೆ.</li>
				<li>ಅಭ್ಯರ್ಥಿಯ ಬಳಿ ಕೌಶಲಗಳಿದ್ದರೂ ಅದನ್ನು ಸಮರ್ಥವಾಗಿ ಬಳಸಿಕೊಳ್ಳಲಾಗದ ಸಂಸ್ಥೆಯ ನಿಷ್ಕ್ರಿಯತೆ. </li>
			</ol>
			<p>ಸದ್ಯದ ಪರಿಸ್ಥಿತಿಗಳು ಹೇಗಾಗಿಬಿಟ್ಟಿವೆಯೆಂದರೆ ಉದ್ಯೋಗಸೃಷ್ಟಿಯೆಂಬ ನಾಣ್ಯದ ಬಗ್ಗೆ ನಾವು ಮಾತನಾಡುತ್ತಲೇ ನಾಣ್ಯದ ಒಂದೇ ಮುಖವನ್ನು ನೋಡಿ ಮೌನವಾಗಿ ಕುಳಿತುಬಿಟ್ಟೆವೇನೋ ಎಂಬ ಸಂದೇಹವುಂಟಾಗುತ್ತದೆ. ಏಕೆಂದರೆ‘ಉದ್ಯೋಗಸೃಷ್ಟಿ’ ಎನ್ನುವಾಗ‘ಉದ್ಯೋಗಿ/ಉದ್ಯೋಗಾಕಾಂಕ್ಷಿ’ ಎಷ್ಟು ಮುಖ್ಯವಾಗಿದ್ದಾನೋ ‘ಉದ್ಯೋಗದಾತ’ ಕೂಡ ಅಷ್ಟೇ ಮುಖ್ಯವಾಗಿರುತ್ತಾನೆ. ಇಲ್ಲಿಮ್ಯಾನ್-ಪವರ್ ಗ್ರೂಪ್ ಹೇಳುತ್ತಿರುವುದೂ ಕೂಡಈ ‘ಉದ್ಯೋಗದಾತ’ರ ಕಥೆಯನ್ನೇ. ಅತ್ತ ಜಾಗತಿಕ ಮಾರುಕಟ್ಟೆಯಲ್ಲಿ ಉದ್ಯೋಗವೇ ಇಲ್ಲ ಎಂದು ಉದ್ಯೋಗಾಕಾಂಕ್ಷಿಗಳು ಪರದಾಡುತ್ತಿದ್ದರೆಇಲ್ಲಿ ಸಂಸ್ಥೆಗಳು ನಾವು ಹುದ್ದೆಗಳನ್ನು ಸೃಷ್ಟಿಸಿದರೂ ನಮ್ಮ ನಿರೀಕ್ಷೆಗೆ ತಕ್ಕ ಅಭ್ಯರ್ಥಿಗಳು ನಮಗೆ ಸಿಗುತ್ತಿಲ್ಲ ಎಂದು ನಿಟ್ಟುಸಿರಿಡುತ್ತಿದ್ದಾರೆ. ಅದರಲ್ಲೂ ಆಯಾ ಕೌಶಲಗಳಿಗೆ ಸಂಬಂಧಪಟ್ಟ ಕೆಲ ಹುದ್ದೆಗಳಿಗೆ ಆ ಕ್ಷೇತ್ರದ ಹಿನ್ನೆಲೆಯವರೇ ಬೇಕು ಎಂದಾದಾಗ ಪ್ರತಿಭೆಗಳ ಕೊರತೆಗಳು ಎದ್ದು ಕಂಡು ಆಯ್ಕೆ ಪ್ರಕ್ರಿಯೆಗಳು ಮತ್ತಷ್ಟು ಕ್ಲಿಷ್ಟವಾಗುತ್ತಿರುವುದು ಸ್ಪಷ್ಟ.</p>
			<p>ಉದಾಹರಣೆಗೆ ಆನ್ ಲೈನ್ ಖರೀದಿ ಸೇರಿದಂತೆ ಒಟ್ಟಾರೆ ಬಳಕೆದಾರರ ಸಂಖ್ಯೆಯಲ್ಲಿ ವೃದ್ಧಿಯಾದಂತೆಲ್ಲಾ ಗ್ರಾಹಕರ ಸೇವೆಯಂತಹ ಹುದ್ದೆಗಳ ಸಂಖ್ಯೆಗಳು ಗಣನೀಯವಾಗಿ ಹೆಚ್ಚಿದವು. ಆದರೆ ಇವು ವಿವಿಧ ಸಂದರ್ಭ, ಅವಶ್ಯಕತೆಗನುಗುಣವಾಗಿ ಕಾಲಾಂತರದಲ್ಲಿ ಬದಲಾಗುತ್ತಲೂ ಹೋದವು. ಗ್ರಾಹಕರ ಸೇವೆಯ ಹುದ್ದೆಯಲ್ಲಿ ಓರ್ವ ಅಭ್ಯರ್ಥಿಯನ್ನು ನೇಮಿಸಲು ಹತ್ತು ವರ್ಷಗಳ ಹಿಂದೆ ಬೇಕಿದ್ದ ಅನುಭವ ಮತ್ತು ಪರಿಣತಿಯ ಅಂಶಗಳು ಈಗ ಸಾಕಷ್ಟು ಬದಲಾಗಿವೆ. ಹುದ್ದೆಯ ಜವಾಬ್ದಾರಿಗೆ ತಕ್ಕಂತೆ ‘ಪ್ರತಿಭೆಗಳ ಕೊರತೆ’ ಎಂದು ಸಂಸ್ಥೆಗಳು ವರದಿಯಲ್ಲಿ ಹೇಳಿರುವುದು ಇದನ್ನೇ. ಹೀಗಾಗಿಯೇ ಇತ್ತೀಚಿನ ದಿನಗಳಲ್ಲಿ ಉದ್ಯೋಗಾವಕಾಶಗಳು ಡಿಗ್ರಿಗಳನ್ನು ಹೊಂದಿರುವವರಿಗಿಂತಲೂ ಅವಶ್ಯಕ ಕೌಶಲಗಳನ್ನು ಹೊಂದಿರುವವರತ್ತ ವಾಲುವುದನ್ನು ನಾವು ಗಮನಿಸಿರುತ್ತೇವೆ. ಫ್ರೀಲಾನ್ಸಿಂಗ್ ಈಗ ಚಾಲ್ತಿಯಲ್ಲಿರುವ ಟ್ರೆಂಡ್. ಇನ್ನು ವೃತ್ತಿಕೌಶಲಗಳಜೊತೆಗೇ ಸಂವಹನಕಲೆ, ಮಾತು-ಬರವಣಿಗೆಯ ಭಾಷಾ ಶುದ್ಧಿ, ನಾಯಕತ್ವ ಗುಣ, ಒಟ್ಟಾರೆ ವ್ಯಕ್ತಿತ್ವ... ಇತ್ಯಾದಿಗಳಲ್ಲೂ ಕೂಡ ಅಭ್ಯರ್ಥಿಗಳು ನಿರೀಕ್ಷಿತ ಮಟ್ಟದಲ್ಲಿ ಕಾಣದಿರುವುದು ಸಂಸ್ಥೆಗಳನ್ನು ಅಲ್ಪತೃಪ್ತರನ್ನಾಗಿಸಿದೆ.ಸಂಸ್ಥೆಗಳಮಾತಲ್ಲೇ ಹೇಳುವುದಾದರೆ`ಪ್ರತಿಭೆಗಳ ಕೊರತೆ’ಯನ್ನು ಗಂಭೀರವಾಗಿ ಪರಿಗಣಿಸಲು ಇರುವ ಇತರ ಮುಖ್ಯ ಕಾರಣಗಳೆಂದರೆ ಅನುಭವದಕೊರತೆ, ವೃತ್ತಿಕೌಶಲಗಳಕೊರತೆ, ತಮ್ಮ ಅರ್ಹತೆಗಿಂತಲೂ ಹೆಚ್ಚಿನ ಸಂಬಳವನ್ನು ನಿರೀಕ್ಷಿಸುವ ಅಭ್ಯರ್ಥಿಗಳು ಮತ್ತು ಉತ್ತಮ ಸಂವಹನ ಕಲೆಯಂತಹ ಅಂಶಗಳ ಕೊರತೆಗಳು. </p>
			<p>ಹಾಗೆಂದು ಇದುಸಂಪೂರ್ಣವಾಗಿಉದ್ಯೋಗಾಕಾಂಕ್ಷಿಗಳತಪ್ಪೂ ಅಲ್ಲ. ಅಷ್ಟಕ್ಕೂ ಕೌಶಲಗಳಕೊರತೆಸೃಷ್ಟಿಯಾಗುವುದು ಯಾವಾಗೆಂದರೆ ಮಾರುಕಟ್ಟೆಯು ಅವಶ್ಯಕ ವೃತ್ತಿಕೌಶಲವಿರುವ ಜನಸಮೂಹವನ್ನು ಪ್ರಸ್ತುತ ಇರುವ ನಿರ್ದಿಷ್ಟ ಹುದ್ದೆಗಳಿಗೆ ತುಂಬಲು ವಿಫಲವಾದಾಗ. ಇದನ್ನು ಆ ನಿರ್ದಿಷ್ಟಕ್ಷೇತ್ರಗಳಿಗೆಸೀಮಿತವಾಗಿಯೂ ನೋಡಬಹುದು. ಕೆಲವೊಮ್ಮೆ ಇರುವಉದ್ಯೋಗಿಗಳಿಗೇ ಅವಶ್ಯಕ ತರಬೇತಿಗಳನ್ನು ನೀಡಲಾಗದೆ ಸದ್ಯ ಇರುವ ಅಥವಾ ಮುಂಬರುವ ಕೆಲಸಗಳಲ್ಲಿ ವಿಳಂಬ/ತಡೆಯಾಗಿ ಉತ್ಪಾದನೆಯು ಕಮ್ಮಿಯಾಗಬಹುದು. ಇನ್ನು ಇವು ಮುಂದೆಬರಲಿರುವಹೊಸ ತಂಡಗಳ ಬೆಳವಣಿಗೆಯ ವೇಗದಲ್ಲೂಅಡಚಣೆಯಾಗಿ ಪರಿಣಮಿಸಬಹುದು. ಉದ್ಯೋಗ ಮಾರುಕಟ್ಟೆಯ ತಜ್ಞರು ಇದನ್ನು ಸಾಮಾನ್ಯವಾಗಿ ‘ಕೌಶಲಗಳ ಅಂತರ’ ಎನ್ನುತ್ತಾರೆ. </p>
			<p>ಕೌಶಲಗಳ ಕೊರತೆ ಕುರಿತಂತೆ ಬಹಳಷ್ಟು ಸಂಸ್ಥೆಗಳು ಅಭ್ಯರ್ಥಿಗಳಲ್ಲಿ ಗುರುತಿಸಿದ ಪ್ರಮುಖ ನಕಾರಾತ್ಮಕ ಅಂಶಗಳೆಂದರೆ ಪ್ರಾಥಮಿಕ ಹಂತದ ಕಂಪ್ಯೂಟರ್ ಬಳಕೆ ಮತ್ತು ಇಂಗ್ಲಿಷ್ ಭಾಷಾ ಬಳಕೆಯ ಕೊರತೆ. ಪರಿಮಿತ ಸಂಪನ್ಮೂಲ ಮತ್ತು ಆರ್ಥಿಕ ಕಾರಣಗಳನ್ನು ಮುಂದಿಟ್ಟುಕೊಂಡು ನೀಡಲೇಬೇಕಾಗಿರುವತರಬೇತಿ ಹಂತವನ್ನೇ ಸಾಧ್ಯವಾದಷ್ಟುಮೊಟಕುಗಳಿಸುವ ಸಂಸ್ಥೆಗಳಿಗೆ ಇಂತಹ ಪ್ರಾಥಮಿಕ ಹಂತದ ಅರ್ಹತೆಗಳೂ ಅಭ್ಯರ್ಥಿಗಳಲ್ಲಿ ಕಾಣಸಿಗದಿದ್ದರೆ ನಿರಾಶೆಯಾಗುವುದು ಸಹಜ. ಹೀಗೆ ಉದ್ಯೋಗದಾತ ಮತ್ತು ಉದ್ಯೋಗಾಕಾಂಕ್ಷಿಗಳ ನಡುವಿನ ಕಂದಕವನ್ನು ಮತ್ತಷ್ಟು ದೊಡ್ಡದಾಗಿಸುವಲ್ಲಿ ‘ಕೌಶಲಗಳ ಕೊರತೆ’ಯ ಗಣನೀಯ ಪಾತ್ರವಂತೂ ಇದ್ದೇ ಇದೆ. </p>
			<p>ಈ ಸಮಸ್ಯೆಯನ್ನು ನಿವಾರಿಸಲು ಮ್ಯಾನ್-ಪವರ್ ಗ್ರೂಪ್ ಸಂಸ್ಥೆಯು ಪರಿಚಯಿಸಿರುವ ವಿಚಾರಧಾರೆಯೂ ಬಲು ಸ್ವಾರಸ್ಯಕರವಾಗಿರುವಂಥದ್ದು. ಈ ಸಂಸ್ಥೆ ಕಟ್ಟುವಿಕೆ-ಖರೀದಿಸುವಿಕೆ-ಎರವಲು ಪಡೆದುಕೊಳ್ಳುವಿಕೆಬೆಸೆಯುವಿಕೆ (Build-Buy-Borrow-Bridge) ಎಂಬ ನಾಲ್ಕು ಸೂತ್ರಗಳನ್ನು ಮುಂದಿಡಲಾಗಿದೆ. ಕಟ್ಟುವಿಕೆಯಲ್ಲಿ ಹೊಸ ಕೌಶಲಗಳನ್ನು ಕಲಿಸುವಪ್ರಕ್ರಿಯೆಯನ್ನು ಹೂಡಿಕೆಯಂತೆಪರಿಗಣಿಸಿ ಇರುವಪ್ರತಿಭೆ/ಕೌಶಲಗಳ ಮೂಲವನ್ನು ಹೆಚ್ಚಿಸಿದರೆ, ಖರೀದಿಸುವಿಕೆಯಲ್ಲಿ ಸಂಸ್ಥೆಗಳು ಹೊರಗಿನಿಂದ ಇಂತಹ ಪ್ರತಿಭೆಗಳನ್ನು ಗುರುತಿಸಿ, ಆರಿಸಿ ಕರೆತರಬೇಕಾಗುತ್ತದೆ. ಎರವಲು ಪಡೆಯುವಿಕೆಯ ಹಂತದಲ್ಲಿ ಸಂಸ್ಥೆಯ ಒಳಗೆ ಮತ್ತು ಹೊರಗೆ ಎರಡೂ ಕಡೆಗಳಿಂದ ಪ್ರತಿಭೆಗಳನ್ನು ಆರಿಸಿ ಅವರಿಂದ ಉತ್ಪಾದನೆಯನ್ನು ಹೆಚ್ಚಿಸುವಲ್ಲಿ ಸಂಸ್ಥೆಗಳು ಗಮನ ಹರಿಸಬೇಕಾಗುತ್ತದೆ. ಹೀಗಾಗಿ ಈ ಹಂತವು ಒಂದು ರೀತಿಯಲ್ಲಿ ಲಭ್ಯವಿರುವಪ್ರತಿಭೆಗಳನ್ನು ತಮ್ಮ ಅವಶ್ಯಕತೆಗಳಿಗೆತಕ್ಕಂತೆಬಳಸುವ ಮತ್ತುಕೌಶಲವಿರುವಅಭ್ಯರ್ಥಿಗೂ ಅವಕಾಶವನ್ನುಕೊಟ್ಟಂತೆಮಾಡುವಅದ್ಭುತ ವಿಧಾನ. ಹೀಗೆ ಇಲ್ಲಿ ಗುರುತಿಸಿದ ಪ್ರತಿಭೆಗಳಿಗೆ ಮುಂದೆ ಅವರವರ ಅರ್ಹತೆಗೆ ತಕ್ಕಂತೆ ಬೇಕಿದ್ದಲ್ಲಿ ಬೇರೆಡೆಗೆ ವರ್ಗಾಯಿಸುವ, ಮತ್ತಷ್ಟು ಅವಕಾಶಗಳನ್ನು ನೀಡುವ ಮತ್ತು ಈ ಮೂಲಕವಾಗಿ ಒಟ್ಟಾರೆ ಉತ್ಪಾದನೆಯ ಪ್ರಮಾಣವನ್ನು ಹೆಚ್ಚಿಸುವ ಹಂತವು ಬರುವುದು ಕೊನೆಯದಾದ ಬೆಸೆಯುವಿಕೆಯಲ್ಲಿ. </p>
			<figure class="text-center"><img class="img-fluid" src="<?=PUBLIC_URL?>images/201808/0043a.jpg" /></figure>
			<p>ಸದ್ಯದ ಮಾರುಕಟ್ಟೆ, ಆರ್ಥಿಕತೆ, ಸ್ಪರ್ಧೆ ಮತ್ತು ತಂತ್ರಜ್ಞಾನದ ಅಪರಿಮಿತ ಸಾಧ್ಯತೆಗಳನ್ನು ಪರಿಗಣಿಸಿ ಮಾನವ ಸಂಪನ್ಮೂಲವನ್ನು ಜಾಣತನದಿಂದ ಬಳಸಿಕೊಳ್ಳುವಸಾಕಷ್ಟುಕಸರತ್ತುಗಳನ್ನು ಜಗತ್ತಿನಾದ್ಯಂತಸಂಸ್ಥೆಗಳು ಈಗಾಗಲೇ ನಡೆಸಿವೆ. ವೃತ್ತಿಕೌಶಲದಷ್ಟೇ ಸಂವಹನ ಕಲೆಯಂತಹ ಅಂಶಗಳೂ ಮುಖ್ಯ ಎಂಬ ಸಂದೇಶವನ್ನೂ ಕೂಡ ಸಂಸ್ಥೆಗಳು ಉದ್ಯೋಗಾಕಾಂಕ್ಷಿಗಳಲ್ಲಿ ಮತ್ತು ವೃತ್ತಿಜೀವನದಸಂಸ್ಕøತಿಯೆಂಬಷ್ಟರಮಟ್ಟಿಗೆ ಉದ್ಯೋಗಿಗಳಿಗೆಮನದಟ್ಟಾಗಿಸುವಲ್ಲಿ ಯಶಸ್ವಿಯಾಗಿವೆ. ಇನ್ನು ಸಂಸ್ಥೆಗಳೂ ಕೂಡ ಉದ್ಯೋಗಿಗಳನ್ನು ಅಮೂಲ್ಯ ಬಳಕೆದಾರರಂತೆ ಕಂಡರೆ ಮಾತ್ರ ಇಂಥದ್ದೊಂದು ಬೆಸೆಯುವಿಕೆಯು ಇಲ್ಲಿ ಸಾಧ್ಯವಾಗುತ್ತದೆ. ಹೀಗಾದಾಗಲೇ ಅರ್ಹ ಪ್ರತಿಭೆಗಳನ್ನು ಗುರುತಿಸುವ, ಅವರ ಕೌಶಲಗಳಿಗೆ ನ್ಯಾಯವನ್ನೊದಗಿಸಿ ಸಂಸ್ಥೆಯನ್ನು ಸ್ವತಃ ಲಾಭದತ್ತ ಸಾಗಿಸುವ ಸಾಧ್ಯತೆಗಳು ಮತ್ತಷ್ಟು ಹೆಚ್ಚಾಗುವುದು ಖಚಿತ. ಜಾಗತಿಕ ಮಾರುಕಟ್ಟೆಯ ದೃಷ್ಟಿಕೋನದಲ್ಲೂ ಇದು ಒಂದೊಳ್ಳೆಯ ಆರೋಗ್ಯಕರ ಕೊಡುಕೊಳ್ಳುವಿಕೆಯ ಹೆಜ್ಜೆ. </p>
			<p>‘ತಮ್ಮ ಉದ್ಯೋಗಿಗಳನ್ನು ಅರ್ಥಮಾಡಿಕೊಂಡಿದ್ದೇ ಆದಲ್ಲಿ ಸಂಸ್ಥೆಯ ಬೆಳವಣಿಗೆಯಲ್ಲಿಹೇಗೆಏರಿಕೆಯಾಗುತ್ತದೋ, ಹಾಗೆಯೇ ತಮ್ಮನ್ನು ಸಂಸ್ಥೆಯು ಅರ್ಥಮಾಡಿಕೊಳ್ಳುತ್ತಿದೆ ಎಂಬ ಭರವಸೆಯೇ ಉದ್ಯೋಗಿಗಳನ್ನು ಮತ್ತಷ್ಟು ಸಮೃದ್ಧಿಯತ್ತ ಕರೆದೊಯ್ಯಬಲ್ಲದು’, ಎನ್ನುತ್ತಾರೆ ಮ್ಯಾನ್-ಪವರ್ ತಂಡದ ಕೌಶಲ ತಜ್ಞರಾದಡಾ.ಟೋಮಸ್ ಶಮೋರ್ರೋ. ಕೌಶಲಕ್ರಾಂತಿಯಾಗಬೇಕಿರುವ ಸದ್ಯದ ಪರಿಸ್ಥಿತಿಯಲ್ಲಿ ಇಂಥಾ ವ್ಯವಸ್ಥೆಯೊಂದನ್ನು ಅಳವಡಿಸಿಕೊಂಡು ಪ್ರತಿಭೆ/ಕೌಶಲಗಳ ಕೊರತೆಯನ್ನು ನೀಗಿಸಿಕೊಳ್ಳುವುದು ಸಂಸ್ಥೆಗಳ ಸದ್ಯದ ತುರ್ತಾಗಿದೆ. ಜಾಗತಿಕ ಬೆಳವಣಿಗೆ, ಜನಸಂಖ್ಯಾ ಪ್ರಮಾಣ, ತರಬೇತಿಯನ್ನು ಪಡೆದಿರುವಮತ್ತು ಅದರ ಅವಶ್ಯಕತೆಯಿರುವ ಕಾರ್ಮಿಕವರ್ಗ, ವಲಸಿಗರಿಂದ ಉದ್ಯೋಗಮಾರುಕಟ್ಟೆಯಲ್ಲಾಗುವವಿವಿಧಪರಿಣಾಮಗಳು ಇತ್ಯಾದಿಗಳನ್ನೆಲ್ಲಾ ಸಮಗ್ರವಾಗಿ ಪರಿಗಣಿಸಿ ನೋಡಿದರೆ ತಂತ್ರಜ್ಞಾನದಲ್ಲಾಗಿರುವ ಅಗಾಧ ಬೆಳವಣಿಗೆಯು ತಂದಿರುವ ಹೆಚ್ಚಿನ ಉತ್ಪಾದನಾ ಪ್ರಮಾಣವನ್ನೂ ಕೂಡ ಕೌಶಲಗಳ ಕೊರತೆಯಂತಹ ಸೂಕ್ಷ್ಮ ಅಂಶಗಳು ನುಂಗಿಹಾಕಬಲ್ಲದು ಎಂದು ಫೈನಾನ್ಷಿಯಲ್ ಎಕ್ಸ್‍ಪ್ರೆಸ್ ಈ ಬಗ್ಗೆ ಬರೆದಿತ್ತು. ಹೀಗಾಗಿ ಇಂದಿನ ಡಿಜಿಟಲ್ ಯುಗದಲ್ಲಿ ವ್ಯಕ್ತಿ ಮತ್ತು ಸಂಸ್ಥೆ, ಇಬ್ಬರೂ ಬೆಳವಣಿಗೆಯನ್ನು ಕಾಣಬೇಕಾದಲ್ಲಿ ಕೌಶಲಗಳ ಕೊರತೆಯನ್ನು ನೀಗಿಸಿಕೊಳ್ಳುವುದು ದೀರ್ಘಾವಧಿ ಆರ್ಥಿಕ ಪ್ರಗತಿಗೂ ಅನಿವಾರ್ಯ.</p>
			<p>ಲೇಖಕರು ಮೂಲತಃ ದಕ್ಷಿಣ ಕನ್ನಡದ ಕಿನ್ನಿಗೋಳಿಯವರು. ಸುರತ್ಕಲ್‍ನ ಪ್ರತಿಷ್ಠಿತ ನ್ಯಾಷನಲ್ ಇನ್‍ಸ್ಟಿಟ್ಯೂಟ್ ಆಫ್ ಟೆಕ್ನಾಲಜಿನಲ್ಲಿ ಸಿವಿಲ್ ಇಂಜಿನಿಯರಿಂಗ್ ಪದವಿ ಪಡೆದು ಪ್ರಸ್ತುತ ಆಫ್ರಿಕಾದ ‘ಅಂಗೋಲಾ’ ದೇಶದಲ್ಲಿ ನೆಲೆಸಿದ್ದಾರೆ.</p>
		</div>
		<?php require_once(PHY_FLAT_URL . 'article-lists/jagadarivu.php'); ?>
	</div>
</div>
