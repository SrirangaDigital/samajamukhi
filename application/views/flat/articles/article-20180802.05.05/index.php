<div class="container-fluid">
	<div class="row align-items-top justify-content-center kannada">
		<div class="col-md-8 article">
			<p class="date english">2<sup>nd</sup> ಆಗಸ್ಟ್ ೨೦೧೮</p>
			<h1 class="title">ಆಳಿಗೊಂದು ಕೋಳಿ ಮನೆಗೊಂದು ಮೇಕೆ </h1>
			<h2 class="author"></h2>
			<p class="description">ಕೆಲಸವಿಲ್ಲದ ಹುಡುಗರು ತಿಮ್ಮನ ಚುನಾವಣೆಯಲ್ಲಿ ಮಿಂಚಿನಂತೆ ಓಡಾಡು ತ್ತಿದ್ದರು. ಮಹಿಳಾ ಲೀಡರುಗಳು ಒನಕೆ ಓಬವ್ವನಂತೆ ಕಚ್ಚೆ ಕಟ್ಟಿ ಪ್ರಚಾರ ದಲ್ಲಿ ಮುಳುಗಿದ್ದರು. ವಾರ್ಡಿನ ಮುದು ಕಿಯರು ಮುಂಗಡವಾಗಿ ಮಾಸಾಶನ ಪಡೆದು ತಿಮ್ಮನ ಗೆಲುವಿಗೆ ಕಥೆ ಕಟ್ಟಿ ಹಾಡುತ್ತಿದ್ದರು. </p>
			<figure class="float-md-right maxw-300"><img class="img-fluid" src="<?=PUBLIC_URL?>images/201808/0072a.jpg" /></figure>
			<p>ಅವರೆಲ್ಲರು ಆಣೆ ಮಾಡಿದ್ದರು, ತಮ್ಮ ಕೂಸುಕುನ್ನಿಗಳ ಮೇಲೆ ಕೈ ಇಟ್ಟು ಮಾತು ಕೊಟ್ಟಿದ್ದರು, ಕೆಲವರು ತಿಮ್ಮನ ಕಾಲು ಮುಟ್ಟಿ ಪ್ರತಿಜ್ಞೆ ಮಾಡಿದ್ದರು, ಹೆಂಡು ಮಕ್ಕಿಗೆ ಬಟ್ಟೆ ಕೊಟ್ಟು ಹಬ್ಬಕ್ಕೊಮ್ಮೆ ಖಷಿ ಕೊಡುವ ದ್ಯಾವ್ರು ಎಂದಿದ್ದು, ಊರು ಮಂದಿ ತಮ್ಮನ ಮುಂದೆ ಮೈ ಮುಟಿಗಿ ಮಾಡಿ ಅಚ್ಚಗೆ ಕಾಯುತ್ತಿದ್ದು, ತರ್ಲೆ ತಮ್ಮ ಊರಲ್ಲಿ ಅಷ್ಟು ಹೆಸರು ಮಾಡಿದ್ದ.</p>
			<p>ಇದೇ ತಿಮ್ಮ ಮೊದಲು ಸರಕಾರಿ ಬಸ್ಸಲ್ಲಿ ಕಂಡಕ್ಟರಾಗಿ ಕೆಲಸ ಮಾಡ್ತ್ತಿದ್ದ. ಬಸ್ಸಿಗೆ ಬಸ್ಸು ನುಂಗಿ ಇಲಾಖೆಗೆ ನಾಮ ಹಾಕಿ ಸಸ್ಪೆಂಡ್ ಆಗಿದ್ದ. ಆಮೇಲೆ ಹಾಲು ಬೆಣ್ಣೆ ಮಾರುತ್ತ ಊರು ಜನರಿಗೆ ಫ್ರಿಯಾಗಿ ಮಜ್ಜಿಗೆ ಹಂಚಿ ಆ ಕಸುಬಿನಲ್ಲಿಯೂ ದಿವಾಳಿಯಾಗಿದ್ದ, ಖಾನಾವಳಿ ಇಟ್ಟು ಕೈ ಸುಟ್ಟುಕೊಂಡಿದ್ದ, ತರಕಾರಿ ಕಸುಬಲ್ಲಿ ಸವಾಲಿಗೆ ನಿಂತು ವರ್ಷದಲ್ಲಿ ಹಾಳಾಗಿದ್ದ, ಫೈನಾನ್ಸ್ ಮಾಡಿ ಕಮ್ಮಿ ಬಡ್ಡಿಯಲ್ಲಿ ಸಾಲ ನೀಡಿದ್ದ. ಕೆಲವರು ಸಾಲ ತೀರಿಸಲು ಸಾಧ್ಯವಾಗದೆ ತಿಮ್ಮನ ಫೈನಾನ್ಸ್ ದಿವಾಳಿಯೆಬ್ಬಿಸಿದ್ದರು. ಇನ್ನೇನು ಬೀದಿಗೆ ಬೀಳುವವನಿದ್ದ; ಮತ್ತೊಂದು ಅವತಾರ ತಾಳಿ ರೋಡ್ ಸೈಡಲ್ಲಿ ಮಿರ್ಜಿಭಜೆ ಹಾಕಲು ಶುರು ಮಾಡಿದ. ಮಿರ್ಚಿ ಮಂಡಕ್ಕಿಯೊಂದಿಗೆ ಗಿರ್ಮಿಟ್ಟು ತಿರುವಿ ಊರು ಜನರಿಗೆ ಟೇಷ್ಟು ತೋರಿಸಿದ. ಗಿರ್ಮಿಟ್ಟು ಎಲ್ಲರ ರುಚಿ ತೀರಿಸಿತು. ಸಣ್ಣದಾಗಿ ಪ್ರಾರಂಭಿಸಿದ ಅಂಗಡಿ ದೊಡ್ಡದಾಗಿ ಬೆಳೆಯಿತು. ಮಿರ್ಚಿ ಮಹಿಮೆ ಮನೆಮಂದಿಗೆ ಬಾಯಿ ಚಪ್ಪರಿಸುವಂತೆ ಮಾಡಿತು.</p>
			<p>ಲೋಕಲೆ ಎಲಕ್ಸನಲ್ಲಿ ತಿಮ್ಮನ ಮಿರ್ಚಿ ಎಲ್ಲೆಂದರಲ್ಲಿ ಸಫ್ಲೈ ಆಗುತ್ತಿತ್ತು. ಕಾರ್ಯಕರ್ತರು ಮಿರ್ಚಿ ಮೆಲ್ಲುತ್ತಲೆ ತಿಮ್ಮನ ಅಭಿಮಾನಿಗಳಾದರು. ಮಿರ್ಚಿ ಎಫೆಕ್ಟ್ ಎಷ್ಟಿತ್ತೆಂದರೆ ತಿಮ್ಮನನ್ನು ಲೋಕಲ್ ಎಲೆಕ್ಸನಲ್ಲಿ ಇಂಡಿಪೆಂಡೆಂಟ್ ಆಗಿ ಆಯ್ಕೆ ಮಾಡಿದರು, ಹೀಗೆ ಬೆಳೆದ ತಿಮ್ಮ ಹಲವಾರು ಸಲ ಅಧಿಕಾರ ಅನುಭವಿಸಿ ಊರು ತುಂಬ ಆಸ್ತಿ ಮಾಡಿದ, ಊರು ಜನರನ್ನು ಚೆನ್ನಾಗಿ ತಿಳಿದುಕೊಂಡ, ಗೆಲ್ಲುವ ದಾರಿ ಹೇಗೆ ಎಂಬುದನ್ನು ಅರಿತುಕೊಂಡ. ಅವನು ಚುನಾವಣೆಗೆ ನಿಂತು, ಗೆದ್ದು, ಆಕಳಿಸಿದ ವಿವರಗಳು ನಿಮ್ಮನ್ನು ಬೆಚ್ಚಿಬೀಳಿಸಿದರೆ ನಾನು ಜವಾಬ್ದಾರನಲ್ಲ.</p>
			<p>ಮತ ಹಾಕಲು ಬೂತಿಗೆ ಬರುವವರನ್ನು ಆರತಿ ಎತ್ತಿ ಸ್ವಾಗತಿಸಲು ತಿಮ್ಮನ ನಾಲ್ಕಾಳುಗಳು ಸಿದ್ಧವಾಗಿದ್ದವು. ಕಣ್ಣು, ಕಿವಿ, ಕಾಲಿಲ್ಲದ ಅಂಗವಿಕಲರನ್ನು ಹೊತ್ತು ತರುವಲ್ಲಿ ಒಂದು ಗ್ಯಾಂಗ್ ಕ್ರಿಯಾಶೀಲವಾಗಿತ್ತು. ಓಟು ಹಾಕಿದವರಿಗೆಲ್ಲ ಬಿರ್ಯಾನಿ ವ್ಯವಸ್ಥೆ ಮಾಡುವದರಲ್ಲಿ ಇನ್ನೊಂದಿಷ್ಟು ಜನ ಬಿಜಿಯಾಗಿದ್ದರು. ಸದ್ದು ಗದ್ದಲವಿಲ್ಲದೆ ಕಳ್ಳೋಟು ಹಾಕಲು ತರ್ಲೆ ಗುಂಪಿನಲ್ಲಿ ಪೈಪೋಟಿ ಇತ್ತು. ನಾನು ಇಷ್ಟು ನಾನು ಅಷ್ಟು ಓಟು ಎಂದ್ಹೇಳಿ ತಿಮ್ಮನಿಂದ ಬೆನ್ನು ಚಪ್ಪರಿಸಿಕೊಳ್ಳುವವರ ಪಡೆ ಇಡೀ ದಿನ ಕಣ್ಗಾವಲಾಗಿ ಕೆಲಸ ಮಾಡುತ್ತಿತ್ತು. ವಲಸೆ ಹೋಗಿ ಊರು ಮರೆತವರನ್ನು ಕರೆ ತರುವಲ್ಲಿ ಒಂದು ಗುಂಪು ಮೈ ಮರೆತಿತ್ತು. ಇನ್ನೊಂದಿಷ್ಟು ಕಾರ್ಯಕರ್ತರು ವೈರಿಗುಂಪಿನಲ್ಲಿ ಗುರುತಿಸಿಕೊಂಡವರ ಮನ ಒಲಿಸಿ ತಿಮ್ಮನ ಮುಂದೆ ರೇಟಿಗೆ ನಿಲ್ಲಿಸಿದ್ದರು.</p>
			<p>ಮಂದಿರ ಮಸಣಕ್ಕಾಗಿ ನೋಟು ಕೊಟ್ಟವರಿಗೆ ಓಟು ಎಂದು ಒಂದು ಗುಂಪು ಮಿಟಿಂಗ್ ಮಾಡಿತ್ತು. ತಿಮ್ಮನ ಗ್ಯಾಂಗು ಅಲ್ಲಿಗೆ ಬಂದು ಮಾಮೂಲು ಫಿಕ್ಸ್ ಮಾಡಿತ್ತು. ನಮ್ಮೂರಲ್ಲಿ ಗುಡಿಯಿಲ್ಲ, ಇನ್ನು ಕೆಲವರು ಮಸೀದಿಗೆ ನೆಲೆಯಿಲ್ಲ,  ಚರ್ಚು ನಿರ್ಮಿಸಲು ಸೈಟಿಲ್ಲ ಎಂದವರಿಗೆ ತಿಮ್ಮ ನಿಂತಲ್ಲಿಯೇ ಕಂತೆ ತೂರಿದ್ದ. ದೇವರಿಗೆ ಪಾತ್ರೆ ಪಡಗಗಳನ್ನು ಓಟಿಗೆ ಗಿಫ್ಟು ಎಂದು ನೀಡಿದ್ದ. ತಿಮ್ಮನ ಕೆಪೆಸಿಟಿಗೆ ಜನತೆ ಕೇಕೆ ಹಾಕಿತು. ಪಟಾಕ್ಸಿ ಸಿಡಿಸಿ ಬಹುಪರಾಕ್ ಹಾಕಿತು.</p>
			<p>ಜನರು ಮಂದಿರ ಮಸೀದಿ ಕೇಳಿದರು, ದೇವರನ್ನು ಮರೆತರು. ತರ್ಲೆ ತಿಮ್ಮನನ್ನು ಮನಸಾರೆ ಮೆಚ್ಚಿದರು. ಕೇಳಿದ್ದರೆ ದೇವರನ್ನು ಒದಗಿಸಿ ಕೊಡುವಷ್ಟು ಶಕ್ತಿವಂತ ತಿಮ್ಮ ಎನ್ನುತ್ತಿದ್ದರು. ದೇವರ ಕೃಪೆಗಿಂತ ನಮ್ಮ ಜನರಿಗೆ ತಿಮ್ಮನ ಪವರ್ ದೊಡ್ಡದೆನಿಸಿತ್ತು. ತಾವು ಬೀದಿಯಲ್ಲಿ ಉಳ್ಳಾಡಿದರು ಪರವಾಗಿಲ್ಲ, ದೇವರಿಗೆ ಚಾಟು ಮಾಡಲು ಓಟು ಹರಾಜಿಗಿಟ್ಟಿದ್ದರು. ದೇವರು ಪ್ರತ್ಯಕ್ಷನಾಗಿ ತನಗಿದೆಲ್ಲ ಬೇಡ ಬೇಡವೆಂದರೂ ಅವನಿಗೇ `ಚುಪ್' ಎನ್ನುವ ಭಕ್ತರು ಆ ಊರಲ್ಲಿದ್ದರು !</p>
			<p>ಓಟು ಕೆಡಿಸುವ ಲೀಡರ್, ಓಟು ಕೊಡಿಸುವ ಲೀಡರ್, ಓಟಿರದ ಲೀಡರ್, ಓಟಿರುವ ಲೀಡರ್ ಎಲ್ಲರನ್ನು ಸೆಳೆದುಕೊಂಡ. ಮಾರೆಮ್ಮನ ಜಾತ್ರೆ ಮೂರುವರ್ಷದಿಂದ ನಿಂತಿತ್ತು. ಊರಲ್ಲಿ ಮೊಹರಂ ಹಬ್ಬ ಬಂದಾಗಿತ್ತು. ಎಂತೆಂಥವರು ಬಂದರೂ ಏನೂ ಮಾಡಿರಲಿಲ್ಲ. ತಿಮ್ಮ ತನ್ನ ತಾಕತ್ತು ತೋರಿಸಿದರೆ ನಮ್ಮ ಓಟು ಅವನಿಗೇ ಎಂದಿದರು ಜನ. ಒಂದು ಪಾಳು ಗುಡಿಯಲ್ಲಿ ಮೈಕು ಮಾಯವಾಗಿತ್ತು. ಕಮಿಟಿಯ ಮುಂದಾಳು ತಿಮ್ಮನಿಗೆ ಸೌಂಡು ಬಾಕ್ಸು ಕೊಡಿಸಿದರೆ ಓಟು ಕೆಡಿಸುವದಿಲ್ಲ ಎಂದಿದ್ದ. ಎದುರಾಳಿಗಳು ಹಸಿಮಾಂಸ ಮನೆಮನೆಗೆ ಹಂಚಿದ್ದರು. ಮಸಾಲೆ ಪೀಸುಗಳನ್ನು ವಾರ್ಡಿನ ಜನರಿಗೆ ಪಾರ್ಸಲ್ ಮಾಡಿದ್ದರು. ಇದರಿಂದ ಕೋಪಗೊಂಡ ತರ್ಲೆ, `ಆಳಿಗೊಂದು ಕೋಳಿ ಮನೆಗೊಂದು ಮೇಕೆ' ಸ್ಪೇಷಲ್ ಪ್ಯಾಕೇಜ್ ಘೋಷಣೆ ಮಾಡಿದ.</p>
			<p>ತಿಮ್ಮನ ಪ್ರಭಾವದಿಂದ ಊರಿನ ಪಾನ್ ಡಬ್ಬಿಯೊಂದರಲ್ಲಿ ಪೆಟ್ರೋಲ್, ಸೀಮೆಎಣ್ಣೆ, ಎಗ್ಗುಪೆಗ್ಗುಗಳು ಎಗ್ಗಿಲ್ಲದೆ ಮಾರಾಟವಾಗುತ್ತಿದ್ದವು. ತಿಮ್ಮನನ್ನು ದಿವಾಳಿ ತೆಗೆಯುವುದಕ್ಕೆ ಒಂದಿಷ್ಟು ಜನ ಸುಮ್ಮನೆ ಚುನಾವಣೆಗೆ ನಿಂತಿದ್ದರು. ಕೆಲವರು ನಾಮಿನೇಷನ್ ಮಾಡಿ ಬ್ಲಾಕ್ ಮೇಲ್ ಮಾಡಿದ್ದರು. ಕೆಲಸವಿಲ್ಲದ ಪದವಿ ಹುಡುಗರು ತಿಮ್ಮನ ಚುನಾವಣೆಯಲ್ಲಿ ಮಿಂಚಿನಂತೆ ಓಡಾಡುತ್ತಿದ್ದರು. ಮಹಿಳಾ ಲೀಡರುಗಳು ಒನಕೆ ಓಬವ್ವನಂತೆ ಕಚ್ಚೆ ಕಟ್ಟಿ ತಿಮ್ಮನ ಪರವಾಗಿ ಪ್ರಚಾರದಲ್ಲಿ ಮುಳುಗಿದ್ದರು. ವಾರ್ಡಿನ ಮುದುಕಿಯರು ಮುಂಗಡವಾಗಿ ಮಾಸಾಶನ ಪಡೆದು ತಿಮ್ಮನ ಗೆಲುವಿಗೆ ಕಥೆ ಕಟ್ಟಿ ಹೇಳುತ್ತಿದ್ದರು. ಸುಗ್ಗಿ ಹಾಡಿನಂತೆ ದನಿ ಎತ್ತಿ ಹಾಡುತ್ತಿದ್ದರು. ವೇಷಗಾರರು ತರ್ಲೆ ಸಾಧನೆಯ ಕುರಿತು ಪೌರಾಣಿಕ ಕಥೆಗಳಂತೆ ಸೋಗು ಹಾಕಿ ನೋಟಿನ ಹಾರದಲ್ಲಿ ಮೆರೆಯುತ್ತಿದ್ದರು. ತಿಮ್ಮನ ಉದ್ದಾರಕ್ಕಾಗಿಯೇ ಊರು ಹರಕೆಯ ಕುರಿಯಾಗಿತ್ತು. ಎಲ್ಲರ ಕೈಯಲ್ಲಿ ಗಾಂಧೀ ನೋಟು ಕಾಮನ್ ಆಗಿತ್ತು. ಜೂಜು ಮಟ್ಕಾ ಮಹಿಮೆಗಳಿಗೆ ತಿಮ್ಮನ ಅನುಯಾಯಿಗಳು ಊರಿನ ಹುಡುಗರಿಗೆ ಟ್ರೇನಿಂಗ್ ನೀಡಿದ್ದರು. ಊರಲ್ಲಿ ಲಗ್ನದಿಂದ ಮಕ್ಕಳು ಮರಿಗಳ ನಾಮಕರಣದ ವರೆಗೆ ತರ್ಲೆ ನೋಟ ಓಡಾಡುತ್ತಿತ್ತು. ತಿಮ್ಮನಿಂದ ಸಹಾಯ  ಪಡೆದವರಲ್ಲರೂ ಇಂದು ಓಟು ನೀಡಿ ಋಣ ತೀರಿಸುತ್ತೆವೆಂದು ಪಣ ತೊಟ್ಟಿದ್ದರು</p>
			<div class="inlay float-md-left maxw-300">
				<p>ತಿಮ್ಮನ ಉದ್ದಾರಕ್ಕಾಗಿಯೇ ಊರು ಹರಕೆಯ ಕುರಿಯಾಗಿತ್ತು. ಎಲ್ಲರ ಕೈಯಲ್ಲಿ ಗಾಂಧೀ ನೋಟು ಕಾಮನ್ ಆಗಿತ್ತು. ಜೂಜು ಮಟ್ಕಾ ಮಹಿಮೆಗಳಿಗೆ ತಿಮ್ಮನ ಅನುಯಾಯಿಗಳು ಊರಿನ ಹುಡುಗರಿಗೆ ಟ್ರೇನಿಂಗ್ ನೀಡಿದ್ದರು. ಊರಲ್ಲಿ ಲಗ್ನದಿಂದ ಮಕ್ಕಳು ಮರಿಗಳ ನಾಮಕರಣದ ವರೆಗೆ ತರ್ಲೆ ನೋಟು ಓಡಾಡುತ್ತಿತ್ತು.</p>
			</div>
			<p>ಊರಲ್ಲಿ ಕುಡಿಯುವ ನೀರಿಲ್ಲ, ಶಾಲೆಗಳಿಲ್ಲ. ವಸತಿ ನಿಲಯಗಳಿಲ್ಲ, ಆಸ್ಪತ್ರೆಗಳಿಲ್ಲ, ಕಾಲರಾ ಬೇನೆಗೆ ಸುಡುಗಾಡು ಸೇರುತ್ತಿದ್ದಾರೆ. ಆದರೂ ಜನರಿಗೆ ತಮ್ಮೂರಿನ ಕುಂದು ಕೊರತೆಗಳ ಬಗ್ಗೆ ಖಬರ ಇಲ್ಲ. ಓಟಿಗಿರುವ ಶಕ್ತಿ ಗೊತ್ತಿಲ್ಲ. ಚುನಾವಣೆಯನ್ನು ದಂಧೆ ಮಾಡಿಕೊಂಡವರು. ಬರಿ ಓಟಿನಿಂದ ಬದುಕುವವರು, ತುಳಿದು ಬೆಳೆಯುವವರು ಹೆಸರು ಕೆಡಿಸಿ ಹೆಸರಾಗುವವರ ಟೀಮು ಹೆಚ್ಚಿರುವುದರಿಂದ ತರ್ಲೆ ತಿಮ್ಮ ಊರು ಜನರನ್ನು ಬೇಕು ಬೇಕಾದಂತೆ ಬಳಸಿಕೊಳ್ಳುತ್ತಿದ್ದ ತರ್ಲೆ ತಿಮ್ಮ ಯದ್ವಾ  ತದ್ವಾ ಭರವಸೆ ಕೊಟ್ಟಿದ್ದ, ಮತಗಳಿಕೆಗೆ ಗುಂಪುಗಳನ್ನು ಬೇರ್ಪಡಿಸುತ್ತಿದ್ದ.  ಎಲೆಕ್ಸನ್ ಕೌಳಿನಲ್ಲಿ `ಆಳಿಗೊಂದು ಕೋಳಿ ಮನೆಗೊಂದು ಮೇಕೆ” ಎಂಬ ದಿವ್ಯ ಘೋಷಣೆಯೊಂದಿಗೆ, ಅರ್ಧ ನಗದು ಇನ್ನರ್ಧ ಓಟಿನ ನಂತರ” ಎಂದು ಜನರ ಗಮನ ಸೆಳೆದಿದ್ದ, ತನ್ನ ಪರವಾಗಿ ಬೆಟ್ಟು ಕಟ್ಟಲು ಒಂದಿಷ್ಟು ಅನುಯಾಯಿಗಳನ್ನು ಜೂಜೆಗಾಗಿ ತಾಲೀಮು ನಡೆಸಿದ್ದ,</p>
			<p>ತಾನು ಗೆದ್ದರೆ ಕೊಟ್ಟ ಸಾಲಕ್ಕೆ ಬಡ್ಡಿ ಇಲ್ಲವೆಂದು ಮೀಟಿಂಗ್ ನಲ್ಲಿ ಬಾಯ್ತೆರದು ಹೇಳಿದ್ದ. ಒಂದೊಂದು ಕಡೆ ಸಾಲ ವಿಮೋಚನೆ ಮಾಡಿದರೆ ಮಾತ್ರ ನಮ್ಮ ಓಟು ಪಕ್ಷ ಎಂದಿದ್ರು, ಅದಕ್ಕೂ ಸೈ ಎಂದು ತಲೆಯಲ್ಲಾಡಿಸಿದ್ದ. ಮಾರೆಮ್ಮನ ಗುಡಿಯನ್ನು ಮೂರು ಸುತ್ತು ತಿರುಗಿದ್ದ. ಗೆಲ್ಲುವವರೆಗೆ ಅಂಗಿ ತೊಡುವದಿಲ್ಲವೆಂದು ಪ್ರಮಾಣ ಮಾಡಿದ. ಇಂಡಿಪೆಂಡೆಂಟ್ ವೈರಿ ಬುಲ್ಡಿ ಈರನ ಭಯವಿತ್ತು. ಯಾವುದೇ ಕಾರಣಕ್ಕೂ ಬುಲ್ಡಿ ಈರ ಪೈಪೋಟಿಗೆ ನಿಲ್ಲಬಾರದೆಂದು ಅವನಿಗೊಂದು ಸೈಟು ಕೊಡಿಸಿ ಗಪ್ಪಿರಿಸಿದ್ದ. ಎಲ್ಲ ಎದುರಾಳಿಗಳನ್ನು ಮಿಸುಕಾಡದಂತೆ ಬಾಟ್ಲಲ್ಲಿ ಮುಚ್ಚಿದ್ದ. </p>
			<p>ತಿಮ್ಮ ಮರುದಿನ ಮತ ಎಣಿಕೆಯಲ್ಲಿ ಕೂದಲೆಳೆಯ ಅಂತರದಲ್ಲಿ ಸೋಲಿನಿಂದ ತಪ್ಪಿಸಿಕೊಂಡಿದ್ದ. ಗೆಲುವಿನ ಖುಷಿಯಲ್ಲಿದ್ದರು ತರ್ಲೆ ಒಳಗೊಳಗೆ ಬುಸುಗುಡತೊಡಗಿದ. ಅಭಿಮಾನಿಗಳೆಲ್ಲರೂ ತಿಮ್ಮನ ಕೊರಳಿಗೆ ಹಾರತುರಾಯಿ ಹಾಕಿ ತಮ್ಮ ಓಟಿನ ಕೂಲಿ ಕೇಳಿದರು. ಕೆಲವರು ತಮ್ಮ ಕುಂದು ಕೊರತೆಗಳಿಗಾಗಿ ತಿಮ್ಮನ ಮುಂದೆ ಅರ್ಜಿ ಹಿಡಿದು ನಿಂತಿದ್ದರು. ಇನ್ನು ಕೆಲವರು `ಆಳಿಗೊಂದು ಕೋಳಿ ಮನೆಗೊಂದು ಮೇಕೆ' ಆಶ್ವಾಸನೆಯ ಬಾಕಿ ಕೇಳಲು ಬಂದಿದ್ದರು.</p>
			<p>ಎಲ್ಲರ ಮನವಿಗೆ ತಿಮ್ಮನ ಉತ್ತರ ಹೀಗಿತ್ತು: ಅವತ್ತೇ ಕೋಳಿ ಹಂಚಿದ್ದೇನೆ, ಮೇಕೆ ಕೊಡಿಸಿದ್ದೇನೆ. ಓಟು ಹಾಕಿದವರ ಲಿಸ್ಟಲ್ಲಿ ನಿಮ್ಮ ಹೆಸರಿಲ್ಲ. ಇಷ್ಟು ಹೇಳಿ ಆಕಳಿಸುತ್ತ ಮನೆ ಬಾಗಿಲು ಮುಚ್ಚಿಕೊಂಡ.</p>
			<p>ಲೇಖಕರು ಗಂಗಾವತಿ ಕನ್ನಡ ಸಾಹಿತ್ಯ ಪರಿಷತ್ತಿನ ನಿಕಟಪೂರ್ವ ಅಧ್ಯಕ್ಷರು.</p>
		</div>
		<?php require_once(PHY_FLAT_URL . 'article-lists/samskriti.php'); ?>
	</div>
</div>
