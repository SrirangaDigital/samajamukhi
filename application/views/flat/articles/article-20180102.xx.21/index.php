<div class="container-fluid">
	<div class="row align-items-top justify-content-center kannada">
		<div class="col-md-8 article">
			<p class="date english">2<sup>nd</sup> January 2018</p>
			<h1 class="title">ಧಾರವಾಡದ ಒಡಲಕುಡಿ ಸಂಗೀತಾ ಕಟ್ಟಿ</h1>
			<h2 class="author">ಶಶಿ ಸಾಲಿ</h2>
			<p class="description">ಸಂಗೀತ ಕ್ಷೇತ್ರದಲ್ಲಿ ದಟ್ಟವಾಗಿ ಹರಡಿಕೊಂಡ ಕನ್ನಡತಿ ಸಂಗೀತಾ ಕಟ್ಟಿ ಅವರ ಬಾಲ್ಯ, ಬೆಳವಣಿಗೆ ಕುರಿತ ಅಪರೂಪದ ಸಂಗತಿಗಳನ್ನು ಅನಾವರಣಗೊಳಿಸುವ ಚಿತ್ರಸಂಪುಟ, ಬರವಣಿಗೆ.</p>
			<figure class="float-md-left maxw-300"><img class="img-fluid" src="<?=PUBLIC_URL?>images/201801/0073a.jpg" /></figure>
			<p>ಧಾರವಾಡದ ಬಗ್ಗೆ ಕವಿ ಡಾ.ದ.ರಾ.ಬೇಂದ್ರೆ, ‘ಇಲ್ಲಿನ ಮಣ್ಣ ಹನಿಯ ಕಣಕಣವೂ ಕಣ್ಣು ಪಡೆದ ಹಾಗಿದೆ’ ಎಂದು ಬಣ್ಣಿಸಿದ್ದಾರೆ. ಈ ಶಹರದ ಮಣ್ಣಿನ ಗುಣಧರ್ಮವೇ ಸಿರಿಗಂಧ ತೀಡಿದಂತೆ. ಇಲ್ಲಿ ಸಾಹಿತ್ಯ, ಸಂಗೀತ, ಕಲೆ, ಸಂಸ್ಕೃತಿ ಎಲ್ಲವೂ ಯಥೇಚ್ಛ; ಎರಡೆರಡು ಜ್ಞಾನಪೀಠ ಪ್ರಶಸ್ತಿಗಳು, ಪದ್ಮಭೂಷಣ, ಪದ್ಮ ವಿಭೂಷಣ ಪುರಸ್ಕಾರಗಳು ಬೆಂಬತ್ತಿ ಬಂದಿವೆ.</p>
			<p>ಸವಾಯಿ ಗಂಧರ್ವ, ಕುಮಾರ ಗಂಧರ್ವ, ಭೀಮಸೇನ ಜೋಷಿ, ಮಲ್ಲಿಕಾರ್ಜುನ ಮನಸೂರ, ಗಂಗೂಬಾಯಿ ಹಾನಗಲ್ಲ, ಬಸವರಾಜ ರಾಜಗುರು, ಪಂಚಾಕ್ಷರಿ ಮತ್ತಿಗಟ್ಟಿ, ಬಸವರಾಜ ರಾಜಗುರು, ವಸಂತ ಕನಕಾಪೂರ ಇವರೆಲ್ಲ ಹಳೆಯ ತಲೆಮಾರಿನವರಾದರೆ; ವೆಂಕಟೇಶ ಕುಮಾರ, ಕೈವಲ್ಯ ಗುರವ, ಜಂಗಮಶೆಟ್ಟಿ, ಸಂಗೀತಾ ಕಟ್ಟಿ ಇತ್ತೀಚಿನ ಪ್ರತಿಭೆಗಳು. ಒಬ್ಬ ಛಾಯಾಗ್ರಾಹಕನಾಗಿ ಈ ಎಲ್ಲಾ ಮಹನೀಯರ ಜೊತೆಗಿನ ಒಡನಾಟ, ಬಾಂಧವ್ಯ, ಆತ್ಮೀಯತೆ ನನ್ನ ಪಾಲಿಗೆ ಬಯಸದೇ ಬಂದ ಭಾಗ್ಯ.</p>
			<h3>ಮೊದಲ ಛಾಯಾಚಿತ್ರ</h3>
			<p>ತಂದೆಯ ದುರ್ಬಲ ಆರ್ಥಿಕಸ್ಥಿತಿ ದೆಸೆಯಿಂದ ನಾನು ಸ್ನಾತಕೋತ್ತರ ಪದವಿ ಮೊದಲ ವರ್ಷದಲ್ಲಿದ್ದಾಗಲೇ ನನ್ನ ಪ್ರವೃತ್ತಿಯಾಗಿದ್ದ ಫೆÇೀಟೋಗ್ರಾಫಿಯನ್ನು ವೃತ್ತಿಯನ್ನಾಗಿಸಿ ಕೊಳ್ಳಬೇಕಾಯ್ತು. ಸ್ಟುಡಿಯೋದ ಪ್ರಾರಂಭೋತ್ಸವದ ಪೂಜೆ ಮುಗಿಸಿ ಕುಳಿತಿದ್ದೆ. ‘ನಮ್ಮನೀಗೆ ಬರ್ತೀರೇನು, ನಮ್ಮ ಮಗಳ ಹುಟ್ಟುಹಬ್ಬ, ಒಂದಷ್ಟು ಫೆÇೀಟೋ ತೆಗೀಬೇಕು...’, ಬಂದ ಗ್ರಾಹಕರೊಬ್ಬರು ಅವಸರಿಸಿದರು. ಈಗ ತಾನೇ ಪೂಜೆ ಮುಗಿದಿದೆ ಎಂದು ರಾಗವೆಳೆಯುತ್ತಿದ್ದ ನನ್ನನ್ನು, ‘ಏಯ್… ಹೋಗಿಬಾರೋ ಶಶಿ, ಶುಭ ಶಕುನ’ ಎಂದು ಪ್ರೇರೇಪಿಸಿದವರು ನನ್ನ ಚಿಕ್ಕಪ್ಪ ಮುರಿಘೆಣ್ಣ. ಕರೆಯಲು ಬಂದ ಪೆÇ್ರ.ಹನುಮಂತರಾವ್ ಕಟ್ಟಿ ಹತ್ತು ರೂಪಾಯಿ ಅಡ್ವಾನ್ಸ್ ನೀಡಿದರು.</p>
			<p>ಕ್ಯಾಮೆರಾ ಸಮೇತ ಹೊರಬಿದ್ದ ನನ್ನನ್ನು ತಮ್ಮ ಸೈಕಲ್ ಮೇಲೆ ಕೂಡ್ರಿಸಿಕೊಂಡರು. ತಲುಪಿದ್ದು ಮಾಳಮಡ್ಡಿಯ ನೆತ್ತಿಯ ಮೇಲಿದ್ದ ಕಲಘಟಗಿ ಕಾಂಪೌಂಡಿಗೆ. ಮಾಳಮಡ್ಡಿ ಅಂದರೆ ಧಾರವಾಡದ ಸರ್ವಶ್ರೇಷ್ಠ ಬ್ರಾಹ್ಮಣರ ವಸಾಹತು. ಅವರ ಮನೆಯಲ್ಲಿ ತಳಿರು, ತೋರಣ, ರಂಗವಲ್ಲಿ, ಸಡಗರ. ಅದು ಪುಟ್ಟ, ದುಂಡುಮೊಗದ, ಅರಳುಗಣ್ಣಿನ, ಪಾದರಸದಷ್ಟು ಚೂಟಿಯಾಗಿದ್ದ ಬಾಲೆಯೊಬ್ಬಳ ಹುಟ್ಟಿದ ಹಬ್ಬದ ಸಮಾರಂಭ, ಹತ್ತೋ ಹನ್ನೆರಡೋ ಚಿತ್ರಗಳನ್ನು ತೆಗೆದೆ. ಅಂದು ನನ್ನ ವೃತ್ತಿಬದುಕಿನ ಮೊದಲ ಚಿತ್ರವಾಗಿ ಕ್ಯಾಮೆರಾದಲ್ಲಿ ಸೆರೆಯಾದ ಆ ಬಾಲೆಯೇ ಇಂದಿನ ಸುಗಮ, ಶಾಸ್ತ್ರೀಯ ಸಂಗೀತ ಕ್ಷೇತ್ರದ ತಾರೆ ಸಂಗೀತಾ ಕಟ್ಟಿ.</p>
			<p>ಪ್ರೀತಿಗೆ, ಮಾತಿಗೆ, ವಿಶ್ವಾಸಕ್ಕೆ, ಗೆಳೆತನಕ್ಕೆ ಹೇಳಿ ಮಾಡಿಸಿದ ಅಪರೂಪದ ಜನ ಧಾರವಾಡದವರು. ನಾನು ತೆಗೆದ ಸಂಗೀತಾಳ ಚಿತ್ರ ಅವರ ಅಪ್ಪ, ಅಮ್ಮ, ಬಂಧು ಬಳಗದವರಿಗೆ ಅದ್ಯಾವ ಪರಿ ಹಿಡಿಸಿದವೆಂದರೆ, ಪೆÇ್ರ. ಕಟ್ಟಿ ದಂಪತಿ ನನಗೆ ಹಿಂಸೆಯಾಗುವಷ್ಟು ಹೊಗಳಿದರು. ಅವರ ಮೆಚ್ಚುಗೆಯ ನುಡಿಗಳು ಔಪಚಾರಿಕತೆಯಾಚೆಗಿನ ಅಂತರಂಗದಿಂದ ಅಭಿವ್ಯಕ್ತಿಯಾಗಿದ್ದವು.</p>
			<h3>ಎಳೆವೆಯಲ್ಲಿ ಅರಳಿದ ಪ್ರತಿಭೆ</h3>
			<p>ಕಟ್ಟಿ ದಂಪತಿಯ ಹಿರಿಯ ಮಗಳಿಗೆ ‘ಸಂಗೀತಾ’ ಎಂದು ಅದ್ಯಾವ ಅಮೃತ ಘಳಿಗೆಯಲ್ಲಿ ಹೆಸರಿಟ್ಟರೋ; ಸರಸ್ವತಿಯೇ ಕಂಠಸಿರಿಯಲ್ಲಿ ಮೊಳಗಿದಂತೆ ಸಂಗೀತಾ ತನ್ನ ಬಾಲ್ಯಾವಸ್ಥೆಯಲ್ಲಿಯೇ ಧಾರವಾಡದ ಸುತ್ತಮುತ್ತ ಮನೆ ಮಾತಾದಳು. 1973ನೇ ಇಸವಿ. ಆಗಿನ್ನೂ ಟೀವಿಗಳ ಹಾವಳಿಯಿದ್ದಿಲ್ಲ, ರೇಡಿಯೋದ್ದೇ ಭರಾಟೆ. ಪ್ರಭಾ ಶಿರೂರ ಮತ್ತು ಹಿರೇಮಠ ಅವರು ಅಕ್ಕಮ್ಮ, ರೇಡಿಯೋ ಕಾಕಾ ಆಗಿ ನಿರೂಪಿಸುತ್ತಿದ್ದ ‘ಗಿಳಿವಿಂಡು’ ಕಾರ್ಯಕ್ರಮ ರವಿವಾರ ಪ್ರಸಾರವಾಗುತ್ತಿದ್ದರೆ, ಮನಿಮಂದಿಯೆಲ್ಲಾ ಕುಳಿತು ಕೇಳುತ್ತಿದ್ದರು. ಒಮ್ಮೆ ಅಕ್ಕಮ್ಮ ಕಾಕಾರ ಮಧ್ಯೆ ಕುಳಿತು ಹಾಡಿನ ರಾಗಗಳ ಕುರಿತು ಸಂಗೀತಾ ನೀಡಿದ ಖಚಿತ ಉತ್ತರ, ಹಾಡಿದ ಹಾಡಿನ ರಾಗ, ತಾಳ, ಲಯ ಬದ್ಧತೆಗಳ ನಿಖರತೆ ಕೇಳಿದ ಡಾ.ಗಂಗೂಬಾಯಿ ಹಾನಗಲ್, ‘ಏಯ್ ಶಾರದಾ, ಯಾವ್ದಾ ಅದು ಹುಡುಗಿ, ಎಷ್ಟು ಚೆಂದ ಹಾಡ್ತೇತಿ, ಬೆರಕಿ ಹುಡುಗಿ ರಾಗಾ ಹೆಂಗ ಪತ್ತೆ ಹಚ್ತೇತಿ ನೋಡು’ ಎಂದು ಉದ್ಗರಿಸಿದರಂತೆ. ‘ಆ ಹುಡುಗಿಗೇ ಕಲಿಸಿದ್ರ ಛಲೋ ತಯಾರಾಗ್ತಾಳ ನೋಡು’ ಅಂತಾ ಅವತ್ತು ಅವರು ಹೇಳಿದ ಮಾತು ಇವತ್ತು ಸತ್ಯವಾಗಿದೆ.</p>
			<figure class="float-md-left maxw-300"><img class="img-fluid" src="<?=PUBLIC_URL?>images/201801/0074a.jpg" /></figure>
			<h3>ಅಚ್ಚುಮೆಚ್ಚಿನ ಅಪ್ಪ, ಕಟ್ಟುನಿಟ್ಟಿನ ಅವ್ವ</h3>
			<p>ರಾಸಾಯನಶಾಸ್ತ್ರ ಅಧ್ಯಾಪಕರಾದ ಅಪ್ಪ, ಜೀವಶಾಸ್ತ್ರದ ಪ್ರಾಧ್ಯಾಪಕಿಯಾದ ಅವ್ವ ಸಂಗೀತಾಳನ್ನು ಬೆಳೆಸಿದ ರೀತಿ ಅದ್ಭುತವಾದದ್ದು. ವಿದ್ಯಾರ್ಥಿಗಳೊಡನೆ ತಮ್ಮ ಆಯುಷ್ಯ ಕಳೆದ ಈ ಇಬ್ಬರು ಪ್ರಾಧ್ಯಾಪಕ ದಂಪತಿಯ ಜೀವನೋತ್ಸಾಹ ಅದಮ್ಯ. ಉಣಿಸುವುದು, ತಿನಿಸುವುದು, ಆದರಿಸುವುದು, ಸತ್ಕರಿಸುವುದು, ಜನರೊಡನೆ ಬೆರೆತು ಬಾಳುವುದು ಅವರ ಆದರ್ಶಗಳು. ಇವರಿಗೆ ಇಬ್ಬರು ಹೆಣ್ಣು ಮಕ್ಕಳು. ಹಿರಿಯವಳು ಸಂಗೀತಾ, ಅಪ್ಪನ ಅಚ್ಚುಮೆಚ್ಚು. ಕಿರಿಯವಳು ಸರಿತಾ, ಅಮ್ಮನ ಮುದ್ದು. ಅವರದು ಶಿಸ್ತುಬದ್ಧ ಜೀವನ ಶೈಲಿ.</p>
			<div class="inlay float-md-left maxw-300">
				<h3>ಕಟ್ಟುನಿಟ್ಟಿನ ಅವ್ವ</h3>
				<p>‘ನೋಡ್ ಸಂಗೀತಾ, ಹೆಣ್ಣು ಮಕ್ಕಳು ಸಂಗೀತ ಕಲಿಬೇಕು, ಒಪ್ಪತೇನಿ. ದಾಸರಪದ, ಹಾಡು ಹಸೆ ಬಂದ್ರ ಸಾಕು. ಎಲ್ಲಾ ಕೆಲಸ ಬಗಸೀ ಬಿಟ್ಟು ಹಾಡಕೋತ ಕೂತರ ಹೆಂಗ ಖೋಡಿ. ನಾಳೆ ನಿನ್ನ ಗಂಡನ ಮನ್ಯಾಗ ಹೆಂಗಿರ್ತಿ. ಹಾಡ ಹೇಳಕೋತ ಕೂಡ್ತೀ ಏನು ಅತ್ತಿಮಾವನ ಮುಂದ, ಬಾ ಇಲ್ಲಿ’ ಅಂತ ಹೇಳಿ ನಮ್ಮವ್ವ ಭಾರತಿ, ನನ್ನೇನು ಸಡ್ಲ ಬಿಡತಿರಲಿಲ್ಲ. ಭಾಂಡೆ ತಿಕ್ಕಿ, ತೊಳದ ಕೊಡೋದು ಕಾಯಿಪಲ್ಯ ಹೆಚ್ಚಿ ಕೊಡೋದು, ಚಪಾತಿ ಲಟ್ಟಿಸೋದು, ಇದ್ಲಿ ಒಲೀ ಮ್ಯಾಲ ಅನ್ನಕ್ಕಿಡೋದು ಅಂತಾ ನಾನು 3ನೇ ಕ್ಲಾಸಿನ್ಯಾಗ ಇದ್ದಾಗಿಂದನÀ ಶುರು ಹಚಗೊಂಡ್ಲು. ಸಣ್ಣಾಕಿ ಇದ್ದಾಳ ಬ್ಯಾಡ ಅಂತ ನಮ್ಮ ಅಪ್ಪ ಹೇಳಾಕ ಬಂದ್ರ, ‘ಸುಮ್ನಿರ್ರಿ, ಇದು ನಿಮಗ ತಿಳಿಯೂ ಮಾತಲ್ಲ’, ಅಂತ ಅಪ್ಪನ್ನ ಜಬರಿಸಿಕೊಂಡು, ಅತ್ತಿ ಕಾಡಿದಾಂಗ ಕಾಡಿ ನನಗ ಅಡಗೀ ಮಾಡೋದು ಕಲಿಸಿದ್ಲು ಅವ್ವ. ಹಿಂಗ ನನ್ನನ್ನ ಕಟದ ಕಟದ ಕಲಿಸಿದ ಅವ್ವನ ಮ್ಯಾಲ ಅವತ್ತು ಸಿಟ್ಟು ಬರತಿತ್ತು. ಆದರ ಇವತ್ತು, ಅವ್ವ ಕಲಿಸಿದಳೂಂತ ನನ್ನ ಜೀವನ ನಂದನವನ ಆಗೇತಿ.</p>
			</div>
			<p>ಸಂಗೀತಾಳ ಪ್ರತಿಭೆ ಆಕಾಶವಾಣಿಯಲ್ಲಿ ಅನಾವರಣವಾದ ನಂತರ ಜನರು ಕಟ್ಟಿ ದಂಪತಿಯನ್ನು ಗುರುತಿಸತೊಡಗಿದ್ದು ‘ಸಂಗೀತಾಳ ಅಪ್ಪ, ಅವ್ವ’ ಎಂದೇ. ಧಾರವಾಡದಲ್ಲಿ ಯಾವುದೇ ಕಾರ್ಯಕ್ರಮಗಳಿರಲಿ, ಈ ಪುಟಾಣಿಯದೇ ಸ್ವಾಗತಗೀತೆ; ‘ಸುಡ್ಲಿ... ಏನ್ ಛಂದ ಹಾಡತದ ಈಟ್ ಎಳೆ ಹುಡುಗಿ’, ಎಂಬ ಜನರ ಮೆಚ್ಚುಗೆ ಮಾತುಗಳು. ಪೆÇ್ರ. ಕಟ್ಟಿಯವರು, ಹಸಿರು ಬಣ್ಣದ ರ್ಯಾಲಿ ಹಂಬರ್ ಸೈಕಲ್ ಇಟ್ಟುಕೊಂಡಿದ್ರು. ಮುಂಜಾನೆ ದೌಡ್ ಎದ್ದು ಫಳಫಳಾ ಅನ್ನೋ ಹಾಂಗ ಆ ಸೈಕಲನ್ನ ಒರಸುತ್ತಿದ್ದರು. ‘ಬ್ಯಾರೇ ಕೆಲಸ ಇಲ್ ನೋಡು, ಇವರಿಗೆ’, ಅಂತಾ ಹೆಂಡತಿ ಹುಸಿಗೋಪ ತೋರಿಸ್ತಿದ್ರು. ಈ ಸೈಕಲ್ಲಿಗೆ ಮುಂದ ಸಣ್ಣದೊಂದು ಸೀಟು ಹಾಕಿಸಿಕೊಂಡು ಬಂದ್ರು. ಸಂಗೀತಾಳ ಕಾರ್ಯಕ್ರಮಕ್ಕ ಬುಲಾವ್ ಬಂತದ್ರ, ಸೈಕಲ್ ಮ್ಯಾಲ ಸಂಗೀತಾನ್ನ ಕೂಡ್ರಿಸಿಕೊಂಡು ಕಟ್ಟಿ ಸರ್ ಸವಾರಿ ಹೊಡಿತಿದ್ದದ್ದು ನೋಡಾಕ ಒಂದು ಛಂದ.</p>
			<div class="inlay float-md-right maxw-300">
				<h3>ಸಿಟ್ಟಿಗೇಳದ ಅಪ್ಪ</h3>
				<p>ನನ್ನ ಕರಕೊಂಡು, ಸೈಕಲ್ ಮ್ಯಾಲ ಕೂಡ್ರಿಸಿಕೊಂಡು ಎಲ್ಲೆಂದರಲ್ಲಿ ಹೋಗಾಕ, ಸಂಗೀತದ ಪಾಠ ಮುಗಿಯೂತನಕ ಕಾದಿದ್ದು ಕರಕೊಂಡ ಬರಾಕ ಒಂದಿನಾನು ಬ್ಯಾಸರಾ ಮಾಡಕೊಳ್ಳದ, ಎಂದೂ ಸಿಟ್ಟಿಗೇಳದ ಅಪ್ಪ, ನನ್ನ ಪಾಲಿನ ಭಾಗ್ಯ. ತಿನಸೋದ್ರಾಗ, ಉಣಸೋದ್ರಾಗ ಅಪ್ಪನ ಪ್ರೀತಿನ ಪ್ರೀತಿ. ಮಿತ್ರ ಸಮಾಜದ ಭಜಿ, ಮಂಡಕ್ಕಿ ಅಂದ್ರ ನನಗ ಪ್ರಾಣ. ಅವ್ವ ಬಯ್ತಾಳ ಅಂತ, ಅಕಿಗೇ ಗೊತ್ತಿಲ್ಲದಾಂಗ ಕರಕೊಂಡುಹೋಗಿ ತಿನಸ್ತಿದ್ದ.</p>
				<p>ಬಿಸಿಬಿಸಿ ಪಪ್ಸ, ಕಪ್‍ಕೇಕ್ ನಂಗ ಭಾಳಾ ಇಷ್ಟ. ನಮ್ಮವ್ವ ಬಯ್ಯಾಕಿ (ಮೊದಲ ‘ಬಯಾ’ಲಜಿ ಪ್ರಾಧ್ಯಾಪಕಿ!). ‘ಏನ್ ಹಾಳಮೂಳಾ ತಂದು ಕೊಡ್ತೀರಿ ಆಕೀಗಿ, ಸುಡಗಾಡ ಆ ಪಪ್ಸ ತಿಂದ್ರ ಗಂಟಲ ಕೆಡಾಂಗಿಲ್ಲೇನು, ಮತ್ ಹಾಡ ಹಾಡಾಕಿ ಇಕಿ’, ಅಂತ ಅವ್ವನ ತಕರಾರು ಇರ್ತಿತ್ತು. ಇವತ್ತಿಗೂ ಧಾರವಾಡಕ್ಕ ಹೋದರ ಅಪ್ಪ ನೆನಪಿಟ್ಟು ಕಪ್‍ಕೇಕ್, ಫೇಡಾ, ಭಜಿ, ಮಂಡಕ್ಕಿ ತಂದು ತಿನಸ್ತಾರ.</p>
				<p>ನಾನು ಕರ್ನಾಟಕ ಕಾಲೇಜಿನಾಗ ಕಲಿಯೂ ಮುಂದ ಹೆಮ್ಮಾಡಿ ಅವರ ಕ್ಯಾಂಟೀನ್ ಇತ್ತು. ಈ ಹೆಮ್ಮಾಡಿ ಅವರ ಮಗಳೇ ಹಿಂದಿ ಚಿತ್ರರಂಗದ ಖ್ಯಾತ ಗಾಯಕಿ ಸುಮನ ಕಲ್ಯಾಣಪೂರಕರ. ನಾವೆಲ್ಲ ಗೆಳತ್ಯಾರು ಸೇರಿ ಕ್ಯಾಂಟೀನು ಹೊಕ್ರ, ಬಿಸಿಬಿಸಿ ಬೋಂಡಾ ಚಟ್ನಿ, ಬ್ರೆಡ್ ಬೆಣ್ಣೆ... ಒಂದಕ್ಕ ಸಕ್ಕರಿ ಉದರಿಸಿ ಕೊಟ್ರ, ಇನ್ನೊಂದಕ್ಕ ಘಮಘಮ ಪುಠಾಣಿ ಚಟ್ನಿ. ನೆನಸಿಕೊಂಡ್ರ ಇವತ್ತಿಗೂ ನಾಲಿಗೆ ಮ್ಯಾಲ ನೀರು ಒಡೀತದ.</p>
			</div>
			<p>ಕಟ್ಟಿಯವರು ಇದ್ದ ಕಲಘಟಗಿ ಕಾಂಪೌಂಡಿಗೆ ಸಮೀಪದಲ್ಲಿ ಆಗಿನ ಕಾಲಕ್ಕ ಭಾಳ ಕಟ್ಟು ನಿಟ್ಟಿನ ಕಟಗೇರಿ ಆಚಾರ್ಯರು ಅಂತಾ ಇದ್ರು. ಹೋಮ, ಹವನ, ಪೂಜೆ, ಪುನಸ್ಕಾರ, ಬ್ರಾಹ್ಮಣಿಕೆ ಮಾಡ್ಕೋತಾನ ಛಂದಾಗಿ ದಾಸರ ಪದ ಹಾಡತಿದ್ದ ಆಚಾರ್ಯರಿಗೆ ಕಟಗೇರಿ ದಾಸರು ಅಂತಾನೂ ಕರೀತಿದ್ರು. ಮಾಳಮಡ್ಡಿ, ಕಾಮನಕಟ್ಟಿ, ಹೊಸಯಲ್ಲಾಪೂರ, ಆದಿತ್ಯವಾರಪೇಟೆಗಳಲ್ಲಿ ಇದ್ದ ಬ್ರಾಹ್ಮಣರಿಗೆಲ್ಲಾ ಕಟಗೇರಿ ಆಚಾರ್ಯರು ಅಂದ್ರ ಭಯ, ಭಕ್ತಿ. ಕಟ್ಟಿಯವರ ಮನ್ಯಾಗೂ ಸಂಪ್ರದಾಯಗಳು ಭಾಳ. ಹೀಗಾಗಿ ಕಟಗೇರಿ ಆಚಾರ್ಯರ ಒಡನಾಟ ಸ್ವಲ್ಪ ಜಾಸ್ತೀನ. ಹಂಗ ಸಲಿಗೀನೂ ಕೂಡ. ಕಟ್ಟಿಯವರ ಹೆಂಡತಿಯ ಅಡಿಗಿ ಅಂದ್ರ ನಳಪಾಕ. ಆಚಾರ್ಯರು ಬಂದು, ‘ಹಚ್ಚಿದ ಅವಲಕ್ಕಿ, ತಂಬಿಟ್ಟು ಕೊಡ್ತೀರೇನು’ ಅಂತಾ ಬಾಯಿಬಿಟ್ಟು ಕೇಳಿ ಫಳಾಹಾರ ಮಾಡೋವ್ರು. ಹಿಂಗ ಯಾವಾಗಂದರಾವಾಗ ಕಟ್ಟಿ ಅವರ ಮನಿಗೆ ಬರತಿದ್ದ ಆಚಾರ್ಯರು, ‘ಖೋಡಿ, ಇದು ಚೆಂದ ಹಾಡ್ತದ, ಬಾ ಇಲ್ಲಿ ಅಂತಾ ಕರದು ಮಡಿವುಡಿ ಮಾಡದಂಗ, ಸಂಗೀತಾನ ಎತ್ತಿ ತೊಡೀಮ್ಯಾಲ ಕೂಡಿಸಿಕೊಂಡು, ‘ನಿನ್ ನಾಲಿಗೆ ಮ್ಯಾಲ ಸರಸ್ವತಿ ಕುಂತಾಳ, ದಾಸರ ಪದ ಹೇಳಿ ಕೊಡ್ತೀನಿ ಹಾಡು’, ಅಂತಾ ತಾಸೆರಡು ತಾಸು ಕೂತು ಹಾಡಸ್ತಿದ್ರು. ಅμÉ್ಟೀ ಅಲ್ಲದ, ‘ಏ ಬರ್ರೀ ಇಲ್ಲಿ ಹಣಮಂತಾಚಾರ್ಯರ, ‘ಹುಡುಗಿ ಶಾರೀರ ಛಲೋ ಅದ„, ಈಗನಿಂದನ ಅದಕ್ಕ ತಾಲೀಮ್ ಕೊಡಸ್ರಿ. ಕಾಮನಕಟ್ಯಾಗ ಪುರಾಣಿಕಮಠ ಅಂತಾ ಸಂಗೀತ ಮಾಸ್ತರ ಇದ್ದಾರ. ಅವರತ್ರ ಇಕೀನ್ನ ಕರಕೊಂಡು ಹೋಗಿ ಓನಾಮಾ ಹೇಳಸ್ರೀ’ ಅಂದ್ರು.</p>
			<h3>ಸಂಗೀತಾಳ ಶಾಸ್ತ್ರಬದ್ಧ ಸಂಗೀತಾರಂಭ</h3>
			<p>ಮನೆಗೆ ಬಂದ ಕಟಗಿ ಆಚಾರ್ಯರು ಹೇಳಿದ ಮಾತು ಕಟ್ಟಿ ಅವರಿಗೆ ವೇದವಾಕ್ಯವಾಯಿತು. ನಸುಕಿನಲ್ಲೇ ಸಂಗೀತಾಳನ್ನು ಎಬ್ಬಿಸಿ ಜಳಕ ಮಾಡಿಸುವ ಕೆಲಸ ಅವ್ವನದಾದರೆ, ಹಂಬರ್ ಸೈಕಲ್ ಮೇಲೆ ಕೂಡ್ರಿಸಿಕೊಂಡು ಮಾಳಮಡ್ಡಿಯ ನೆತ್ತಿಯಿಂದ ಇಳಿಜಾರಿನಲ್ಲಿ ಸಾಗಿ ಮಹರ್ಷಿ ರಸ್ತೆಯಿಂದಿಳಿದು ಕಾಮನಕಟ್ಟೆಗೆ ಕರೆದುಕೊಂಡು ಹೋಗಿ ಪುರಾಣಿಕಮಠ ಮಾಸ್ತರೆದುರು ಕೂಡಿಸಿ ತಾಸೆರಡು ತಾಸು ಕಾದು, ಸಂಗೀತಾಳನ್ನು ಕರೆದುಕೊಂಡು ಶಾಲೆಗೆ ಬಿಡುವವರೆಗಿನ ಕೆಲಸ ಪೆÇ್ರ. ಕಟ್ಟಿಯವರದಾಯಿತು. ಕಿಂಚಿತ್ ಬೇಸರಪಟ್ಟುಕೊಳ್ಳದೇ ಸಂಗೀತಾಳನ್ನು ಪೆÇೀಷಿಸುವ ಕರ್ತವ್ಯವನ್ನು ದೇವರ ಪೂಜೆಯಂತೆ ಶ್ರದ್ಧೆಯಿಂದ ಮಾಡಿದರು ಆಕೆಯ ಅಪ್ಪ ಅವ್ವ.</p>
			<p>ಪುರಾಣಿಕ ಮಾಸ್ತರರ ಗರಡಿಯಲ್ಲಿ ಓನಾಮ ಕಲಿತ ಸಂಗೀತಾಳ ಪ್ರತಿಭೆ, ಬಾಲಪ್ರಭೆ ದಿನದಿಂದ ದಿನಕ್ಕೆ ಅರಳತೊಡಗಿದ್ದು ಆಶ್ಚರ್ಯವೇನಲ್ಲ. ಹುಬ್ಬಳ್ಳಿ ಧಾರವಾಡಗಳ ಮಟ್ಟಿಗೆ ಸೀಮಿತವಾಗಿದ್ದ ಅವಳ ಪ್ರತಿಭೆ ಕ್ರಮೇಣ ಸುತ್ತಲೂ ಪಸರಿಸತೊಡಗಿತ್ತು. ಅನೇಕ ಸ್ಪರ್ಧೆಗಳಲ್ಲಿ ಪ್ರಥಮ ಬಹುಮಾನಗಳೆಲ್ಲ ಸಂಗೀತಾಳಿಗೆ ಮೀಸಲಾಗಿರುತ್ತಿದ್ದವು. ಪೆÇ್ರಫೆಸರ್ ಕಟ್ಟಿಯವರಂತೂ, ಸಂಗೀತಾಳೊಂದಿಗಿನ ಸೈಕಲ್ ಯಾತ್ರೆಯನ್ನು ಚಾಚೂತಪ್ಪದೆ ಮುಂದುವರಿಸಿದರು.</p>
			<figure class="float-md-right maxw-300"><img class="img-fluid" src="<?=PUBLIC_URL?>images/201801/0075a.jpg" /></figure>
			<h3>ಸಂಗೀತ ಸರಸ್ವತಿಯ ವರದಾನ</h3>
			<p>ಕರ್ನಾಟಕ ವಿಶ್ವವಿದ್ಯಾಲಯದ ವಾರ್ಷಿಕೋತ್ಸವ ಸಮಾರಂಭಕ್ಕೆ ಹಿಂದಿ ಚಿತ್ರರಂಗದ ಖ್ಯಾತ ಸಂಗೀತಜ್ಞ ನೌಶಾದ ಅತಿಥಿಯಾಗಿ ಬಂದಿದ್ದರು. ಅದ್ಯಾರೋ (ಬಹುಶಃ ಅಪ್ಸಿ ಉಮ್ರಾಣಿ) ಸಂಗೀತಾಳ ಸಂಗೀತ ಪ್ರತಿಭೆಯ ಕುರಿತು ಹೇಳಿದ್ದಕ್ಕೆ ನೌಶಾದ, ‘ನಾನು ಆ ಬಾಲಕಿಯನ್ನು ನೋಡಲೇಬೇಕು’ ಎಂದು ಹಂಬಲಿಸಿದರು. ಕಟ್ಟಿ ದಂಪತಿಗೆ ಪರಮಾಶ್ಚರ್ಯ. ತಮ್ಮ ಮಗಳನ್ನು ಕಾಣಲು ಸಂಕೀತ ದಿಗ್ಗಜ ನೌಶಾದ ಬರುತ್ತಾರೆಂದರೆ ಸಾಮಾನ್ಯ ಸಂಗತಿಯೇ? ತಮ್ಮ ಚಿಕ್ಕ ಮನೆಗೆ ಅವರನ್ನು ಆಮಂತ್ರಿಸುವುದಾದರೂ ಹೇಗೆ? ಅವರು ಇದ್ದಲ್ಲಿಗೆ ಕರೆದೊಯ್ದು ಭೇಟಿ ಮಾಡಿಸೋಣ ಎಂದುಕೊಂಡರು. ಹಾಗೆಂದು ಅವರು ನೌಶಾದ ಅವರ ಬಳಿ ಬಿನ್ನವಿಸಿಕೊಂಡರು. ಆಗ ಮಹಾನ್ ನೌಶಾದ ಹೇಳಿದ್ದೇನು? ‘ಪೆÇ್ರಫೆಸರ್ ಸಾಬ್ ಅಪ್ ಕೀ ಘರ್ ಮೇ ಸಂಗೀತ್ ಸರಸ್ವತಿ ಉಪಸ್ಥಿತ್ ಹೈ, ಬಚ್ಚೇ ಭಗವಾನ್ ಕೆ ರೂಪ್ ಹೈ. ವೋ ಆಪ್ ಕಾ ಘರ್ ನಹಿ, ಸಂಗೀತ್ ಸರಸ್ವತಿ  ಕಾ ಮಂದಿರ್ ಹೈ. ಮೈ ತೋ ದೇವಿ ಕಾ ಉಪಾಸಕ್À ಹೂಂ, ಖುದ್ ಆವೂಂಗಾ, ಜರೂರ್ ಆವೂಂಗಾ’ ಎಂದಾಗ ಪೆÇ್ರಫೆಸರ್ ಹನುಮಂತಾಚಾರ್ಯರ ಕಣ್ಣು ತೇವಗೊಂಡಿದ್ದವು.</p>
			<p>ಮುಂದೆ ನಡೆದದ್ದೆಲ್ಲ ಕೌತುಕದ ಸಂಗತಿಯೇ. ನೌಶಾದ ಅವರ ತೊಡೆಯ ಮೇಲೆ ಕುಳಿತ ಸಂಗೀತಾ, ಅವರು ಹಾಡಿದ ಪಲ್ಲವಿಗೆ ಅನುಪಲ್ಲವಿಯನ್ನೂ, ಕೇಳಿದ ರಾಗದ ಆಲಾಪವನ್ನೂ, ರಾಗದ ಹೆಸರುಗಳನ್ನೂ ಹೇಳುತ್ತಾ ಹೋದರೆ, ನೌಶಾದ ಅವರ ಆಶ್ಚರ್ಯಕ್ಕೆ ಆನಂದಕ್ಕೆ ಪಾರವೇ ಇಲ್ಲ. ಅವರ ಪಾದಗಳಿಗೆ ನಮಿಸಿದ ಸಂಗೀತಾಳನ್ನು ಹಿಡಿದೆತ್ತಿ, ‘ಬೇಟೀ ಸರಸ್ವತಿ ಕಾ ವರದಾನ್ ಹೋ ತುಮ್, ಮೇರಾ ಪೂರ್ಣ್ ಆಶೀರ್ವಾದ್ ಹೈ ತುಮ್ ಪರ್, ಸಂಗೀತ್ ಏಕ್ ತಪಸ್ಯಾ ಹೈ. ಬೂಬ್ ಮನ್ ಲಗಾವೋ, ಬಡಾ ಕಲಾಕಾರ್ ಬನೋಗಿ ತುಮ್’, ಎಂದಾಗ ಕಟ್ಟಿ ದಂಪತಿಗೆ ಸ್ವರ್ಗ ಕೈಗೆಟುಕಿದಂತೆನಿಸಿತ್ತು. ಲೈನ್ ಬಝಾರದ ಠಾಕೂರಸಿಂಗ್ ಪೇಡೆ ಜೊತೆಗೆ ಹಚ್ಚಿದ ಅವಲಕ್ಕಿಯನ್ನು ಸವಿದ ನೌಶಾದ ಮನದಣಿಯೇ ತೃಪ್ತಿಯಿಂದ ಹೊರಬಿದ್ದರು.</p>
			<figure class="float-md-left maxw-300"><img class="img-fluid" src="<?=PUBLIC_URL?>images/201801/0076a.jpg" /></figure>
			<h3>ದಿಗ್ಗಜರ ಹರಕೆ, ಹಾರೈಕೆ	</h3>
			<p>ಸಂಗೀತರತ್ನ ನೌಶಾದ ಅವರ ಭೇಟಿ, ಆಶೀರ್ವಾದ ಕಟ್ಟಿ ದಂಪತಿಗೆ ಆತ್ಮಸ್ಥೈರ್ಯವನ್ನು, ಉಲ್ಲಾಸವನ್ನು ಭರವಸೆಯನ್ನು ಮೂಡಿಸಿದ್ದು ಸುಳ್ಳಲ್ಲ. ಈ ಒಂದು ಘಟನೆ ವೃತ್ತಪತ್ರಿಕೆಗಳಲ್ಲಿ ಪ್ರಕಟಗೊಂಡದ್ದೇ ಸಂಗೀತಾಳ ಪ್ರತಿಭೆ ಮತ್ತಷ್ಟು ಅನಾವರಣಗೊಂಡಿತು. ಪದ್ಮವಿಭೂಷಣ ಪಂ.ಮಲ್ಲಿಕಾರ್ಜುನ ಮನಸೂರ, ಪದ್ಮವಿಭೂಷಣ ಡಾ.ಗಂಗೂಬಾಯಿ ಹಾನಗಲ್, ಪದ್ಮಭೂಷಣ ಬಸವರಾಜ ರಾಜಗುರು ಸಂಗೀತಾಳನ್ನು ಕಂಡು ಹರಸಿದವರೇ. ಧಾರವಾಡದಲ್ಲಿ ಪ್ರತಿವರ್ಷ ಜರುಗುತ್ತಿದ್ದ ಸಿತಾರರತ್ನ ರಹಿಮತ್ ಖಾನ್‍ರ ಸಂಗೀತ ಸಭೆ, ಪಂ.ಮನಸೂರ ಅವರು ನಡೆಸುತ್ತಿದ್ದ ಅಲ್ಲಾದಿಯಾಖಾನರ ಪುಣ್ಯತಿಥಿಗಳಿಗೆ ದೇಶದ ಪ್ರಖ್ಯಾತ ಸಂಗೀತಗಾರರು ವಾದನಕಾರರು ಬರುತ್ತಿದ್ದರು. ಅವರೆಲ್ಲ ಸಂಗೀತಾಳ ಪ್ರತಿಭೆಗೆ ಬೆರಗಾದವರೇ, ಸಂತಸಪಟ್ಟವರೇ, ಹಾರೈಸಿದವರೇ.</p>
			<p>ಧಾರವಾಡದವರೇ ಆದ ಭಾರತರತ್ನ ಪಂ.ಭೀಮಸೇನ್ ಜೋಷಿಯವರಂತೂ ತಾವು ಧಾರವಾಡಕ್ಕೆ ಬಂದಾಗಲೆಲ್ಲ ಸಂಗೀತಾಳನ್ನು ಕರೆಸಿಕೊಂಡು ಅವಳ ಪ್ರಗತಿಯನ್ನು ಅವಲೋಕಿಸಿ, ಹಾಡು ಹೇಳಿಸಿ ತಿದ್ದಿ ತೀಡಿ ಬೆನ್ನುತಟ್ಟುತ್ತಿದ್ದುದೊಂದು ವಿಶೇಷ. ಇನ್ನೋರ್ವ ಭಾರತರತ್ನ ಪಂಡಿತ್ ಬಿಸ್ಮಿಲ್ಲಾಖಾನ್ ಅವರಂತೂ ಸಂಗೀತಾಳ ಮನೆಗೆ ಬಂದು ಗಂಟೆಗಟ್ಟಲೇ ಕೂತು, ಸಂಗೀತವನ್ನು ಆಸ್ವಾಧಿಸಿ, ‘ಬೇಟಿ ಕ್ಯಾ ಕಹೂಂ, ತುಮ್ ತೋ ಸ್ವರ್ ಸಾಮ್ರಾಜ್ಞಿ ಹೋ, ಮೈ ಕ್ಯಾ ದೇ ಸಕ್ತಾ ಹೂಂ, ಬಿನಾ ಮೇರಾ ಆಶೀರ್ವಾದ್ ಕೆ, ಮೇರಾ ತೋ ಕಲೇಜಾ ದುಗನಾ ಹೋಗಯಾ’ ಎಂದಿದ್ದರು.</p>
			<p>ಸಂಗೀತಾಳ ಸಾಧನೆ ಗರಿಗೆದರುತ್ತಾ ಸಾಗಿತ್ತು. ಜೊತೆಗೆ ಪ್ರೌಢಶಾಲೆಯಲ್ಲಿ ಅಭ್ಯಾಸ ಮುಂದುವರಿಸಿದ್ದಳು. ಅವಳನ್ನು ಅದೇ ಅಂಬರ್ ಸೈಕಲ್ ಮೇಲೆ ಕೂಡ್ರಿಸಿಕೊಂಡು ಕಟ್ಟಿ ಪೆÇ್ರಫೆಸರರ ಯಾತ್ರೆ ಸಾಗಿತ್ತು. ಅದೊಂದು ದಿನ ಫೆÇೀಟೋ ತೆಗೆದುಕೊಂಡುಹೋಗಲು ಬಂದಿದ್ದ ಸರ್‍ನ ತಡವಿಕೊಂಡೆ. ‘ಸಾರ್ ಸಂಗೀತಾ ಬೆಳೆದಿದ್ದಾಳೆ. ಅವಳು ಸೈಕಲ್ ಮೇಲೆ ಮುಂದೆ ಕೂತರೆ ನಿಮಗೆ ರಸ್ತೆ ಕಾಣುವುದಿಲ್ಲ ಬಿಡ್ರಿ ಸಾಕು. ಏನು ಕಡಿಮೆಯಾಗಿದೆ ನಿಮಗೆ? ಇಬ್ಬರೂ ದುಡಿಯುತ್ತಿದ್ದೀರಿ, ಒಂದು ಸ್ಕೂಟರ್ ತೆಗೆದುಕೊಳ್ಳಿ’ ಎಂದೆ. ಅವರಿಗೆ ನನ್ನ ಮಾತಿನಿಂದ ನಾಚಿಕೆ ಆಯಿತೋ, ಮನಸ್ಸಿಗೆ ನಾಟಿತೋ ಗೊತ್ತಿಲ್ಲ. ಕೂಡಲೇ ಒಂದು ಸ್ಕೂಟರ್ ತೆಗೆದುಕೊಂಡರು. ಪ್ರತಿದಿನ ತರಬೇತಿ ಪಡೆದು ತಿಂಗಳೊಪ್ಪತ್ತಿನಲ್ಲಿ ಸ್ಕೂಟರ್ ಸವಾರಿಯಲ್ಲಿ ಪರಿಣತರಾದರು. ನಂತರದ ದಿನಗಳಲ್ಲಿ, ‘ನೀವ್ ಹೇಳದಿದ್ರೆ ನಾ ತಗೋತಿದ್ನೋ ಇಲ್ಲೋ, ನಿಮ್ಮಿಂದನ ಸ್ಕೂಟರ್ ತಗೊಂಡಂಗಾತು’ ಅಂತ ವಿನೀತರಾಗಿ ಹೇಳಿ ನಗುತ್ತಿದ್ದರು.</p>
			<p>ಹೆಸರಾಂತ ಜಲತಜ್ಞ ಶೀಪಡ್ರೆ, ಆಗ ಅದ್ಯಾವುದೋ ಇಂಗ್ಲಿಷ ಪತ್ರಿಕೆಯ ವರದಿಗಾರರಾಗಿದ್ದರು. ಬಹುಶಃ ಆಗವರು ಮಂಗಳೂರಿನಲ್ಲಿದ್ದರು. ನನ್ನ ಪರಿಚಯದ ಪೆÇ್ರ.ಎನ್.ಎ.ಮಧ್ಯಸ್ಥ ಅವರ ಮೂಲಕ ನನ್ನನ್ನು ಸಂಪರ್ಕಿಸಿದರೆಂಬ ನೆನಪು. ಸಂಗೀತಾಳ ಕುರಿತು ಕೇಳಿದ್ದ ಅವರು ಅವಳನ್ನು ಕಂಡು ಸಂದರ್ಶನ ಮಾಡಬೇಕೆಂಬ ಇರಾದೆ ವ್ಯಕ್ತಪಡಿಸಿ ಧಾರವಾಡಕ್ಕೆ ಬಂದರು.</p>
			<p>ಪೆÇ್ರ.ಕಟ್ಟಿ ಕುಟುಂಬ ಇದೀಗ ಮಾಳಮಡ್ಡಿಯ ಕಲಘಟಗಿ ಕಾಂಪೌಂಡ್ ಬಿಟ್ಟು ನನ್ನ ಸ್ಟುಡಿಯೋ ಸಮೀಪವೇ ಇದ್ದ ಯೂ.ಬಿ.ಹಿಲ್ಸನ ಜೋಗ್ ಬಿಲ್ಡಿಂಗಿಗೆ ಬಂದಿದ್ದರು. ಸಂಜೆ ವೇಳೆಗೆ ಶ್ರೀಪಡ್ರೆ, ನಾನು ಅವರ ಮನೆಗೆ ಹೋದೆವು. ಕಟ್ಟಿ ದಂಪತಿ ಆದರದಿಂದ ಬರಮಾಡಿಕೊಂಡರು. ‘ಬರ್ತಾಳ ಕೂಡ್ರಿ’ ಅಂತಾ ಸಂಗೀತಾಳ ತಾಯಿ ಭಾರತಿ, ಟಿಪಿಕಲ್ ಬ್ರಾಹ್ಮಣರ ಮನೆಯ ಕೊಬ್ಬರಿ ತುರಿ ಹಾಕಿದ ಹಬೆಯಾಡುವ ಉಪ್ಪಿಟ್ಟು, ಕಲ್ಲುಸಕ್ಕರೆ ಬೆರೆತ ಬೇಸನ್ ಉಂಡಿ, ಚೆಕ್ಕುಲಿ ತಂದಿಟ್ಟರು. ‘ಇದೆಲ್ಲ ಯಾಕೆ ಸಂಗೀತಾಳನ್ನು ಕರೆಯಿರಿ’ ಎಂದು ಪಡ್ರೆ ಅವಸರಿಸಿದರು. ತಿಂಡಿ ಕಾಫಿ ಸಮಾರಾಧನೆ ಮುಗಿಯಿತು, ಸಂಗೀತಾ ಹೊರಬರಲಿಲ್ಲ. ಪಡ್ರೆ ಅಸಮಾಧಾನಗೊಂಡರು. ನಾನು ವಿಷಯ ತಿಳಿಯಲು ಒಳಗೆ ಹೋದರೆ ಅವಳ ತಂದೆ ಕೋಪದಿಂದ ಸಂಗೀತಾಳ ಬಳಿ ನಿಂತಿದ್ದಾರೆ. ಸಂಗೀತ ತದೇಕಚಿತ್ತದಿಂದ ಕಪ್ಪುಬಿಳುಪಿನ ಟೀವಿಯಲ್ಲಿ ಪ್ರಸಾರವಾಗುತ್ತಿದ್ದ ‘ಚಿತ್ರಹಾರ’ ನೋಡುತ್ತಿದ್ದಾಳೆ. ‘ಅಪ್ಪಾ ಈಗ ಬಂದೆ, ಇನ್ನು ಹತ್ತು ನಿಮಿಷ’ ಎಂದು ಗೋಗರೆಯುತ್ತಿದ್ದಾಳೆ. ‘ಶಶಿ, ಅವರನ್ನ ಇನ್ನು ಹತ್ತೇ ನಿಮಿಷ ಕೂಡಸ್ರಿ, ಕರಕೊಂಡು ಬರ್ತೇನಿ’ ಅಂತ ಅವರ ತಾಯಿ ಕೈ ಕೈ ಹೊಸಗಿಕೊಳ್ಳುತ್ತಿದ್ದಾರೆ.</p>
			<p>ಸರಿ, ಹೊರಗೆ ಬಂದು ಶ್ರೀಪಡ್ರೆಗೆ ವಿಷಯ ತಿಳಿಸಿ ಹತ್ತು ನಿಮಿಷ ಕಾಯೋಣ ಅಂದೆ. ಅವರಿಗೆ ಕೋಪ ಬಂತು. ಇದೇನ್ರಿ ಸಂಗೀತ ಪ್ರತಿಭೆ ಅಂತೀರಿ. ನಾನು ಅಲ್ಲಿಂದ ಇಲ್ಲಿಯವರೆಗೂ ಬಂದಿದ್ದೀನಿ. ಸ್ವಲ್ಪವೂ ಜವಾಬ್ದಾರಿ ಬೇಡವಾ? ನಮ್ಮನ್ನು ಕೂಡ್ರಿಸಿ ಟಿವಿ ನೋಡ್ತಾ ಕೂತಾಳ ಅಂದ್ರ ಏನು? ನಡೀರಿ ಹೊರಟುಹೋಗೋಣ ಎಂದು ಕೋಪಿಸಿಕೊಂಡು ಶ್ರೀಪಡ್ರೆ ಎದ್ದುನಿಂತರು.</p>
			<p>‘ಟಿ.ವಿ. ಈಗತಾನೇ ಬಂದಿದೆ, ಏನೋ ಆಕರ್ಷಣೆ. ಚಿಕ್ಕ ಹುಡುಗಿ, ಸಮಾಧಾನಪಟ್ಟುಕೊಳ್ಳಿ, ಇಷ್ಟುದೂರದಿಂದ ಬಂದಿದ್ದೀರಿ’ ಎಂದು ಅವರನ್ನು ಸಮಾಧಾನಪಡಿಸಿದೆ. ಹತ್ತು ನಿಮಿಷವೂ ಸುದೀರ್ಘವಾದಂತೆ ಅನಿಸಿತ್ತು. ಸಂಗೀತಾ ಬಂದು ಎದುರಿಗೆ ಕೂತಳು. ಅರಳುಗಣ್ಣಿನ ದುಂಡುಮೊಗದ ಚೆಲುವೆ ನಗುನಗುತ್ತಾ ಅವರು ಕೇಳಿದ ಪ್ರಶ್ನೆಗಳಿಗೆ ಪಟಪಟನೆ ಉತ್ತರಿಸಿದಳು. ಶಾಸ್ತ್ರೀಯ ಸಂಗೀತದ ತಾಳ ರಾಗ ಲಯಬದ್ಧತೆಗಳ ಕುರಿತು ಮಾತನಾಡುತ್ತಾ, ನಡುನಡುವೆ ಆಲಾಪಗಳನ್ನು ಹಾಡುತ್ತಾ ಹೋದಂತೆ ಶ್ರೀಪಡ್ರೆ ಅವಕ್ಕಾಗಿ ಹೋದರು. ಒಂದು ಗಂಟೆಯ ನಂತರ ಅವರ ಮನೆಯಿಂದ ಹೊರಬರುವಾಗ ಶ್ರೀಪಡ್ರೆ, ‘ಶಶಿ, ನೀನು ಸಮಾಧಾನ ಪಡಿಸದಿದ್ರೆ ಅನರ್ಥವಾಗುತ್ತಿತ್ತು. ಅದ್ಭುತ ಹುಡುಗಿ, ನಿಜವಾಗ್ಲೂ ಗಾಡ್ ಗಿಫ್ಟ್’ ಅಂದರು.</p>
			<p>ಅದೊಂದು ದಿನ ಪುರಾಣಿಕಮಠರು ‘ನಾನು ಹೇಳಿಕೊಟ್ಟಿದ್ದು ಸಾಕು, ನಿನ್ನ ಹಸಿವೆಯನ್ನು ಇಂಗಿಸುವಷ್ಟು ಸಾಮರ್ಥ್ಯ ನನ್ನದಲ್ಲ. ನಡೀ ನಿನ್ನ ಕರಕೊಂಡು ಹೋಕ್ಕೇನಿ’ ಅಂತ ಹೇಳಿ ಸಂಗೀತಾಳನ್ನು ಮಾಳಮಡ್ಡಿಯಲ್ಲಿದ್ದ ಅಪ್ರತಿಮ ಸಂಗೀತಗಾರ ಪಂ. ಬಸವರಾಜ ರಾಜಗುರು ಅವರ ಬಳಿ ಕರೆತಂದರು. ‘ಗುರುಗಳೇ, ಇವಳನ್ನ ನಿಮ್ಮ ಪಾದಕ್ಕ ತಂದ ಹಾಕೇನಿ. ನಿಮ್ಮ ಶಿಷ್ಯಳಂತ ಸ್ವೀಕರಿಸಿರಿ. ಅದಕ್ಕ ಯೋಗ್ಯ ಇದ್ದಾಳ’À ಎಂದು ಒಪ್ಪಿಸಿದರು.</p>
			<figure class="float-md-right maxw-300"><img class="img-fluid" src="<?=PUBLIC_URL?>images/201801/0077a.jpg" /></figure>
			<h3>ಬಸವರಾಜ ರಾಜಗುರು ಗರಡಿ</h3>
			<p>ಹೀಗೆ ಬಸವರಾಜ ರಾಜಗುರು ಅವರ ಶಿಷ್ಯಳಾದ ನಂತರ ಸಂಗೀತಾಳ ಪ್ರತಿಭೆಯ ಚಿನ್ನಕ್ಕೆ ಪುಟವಿಟ್ಟಾಂತಾಯಿತು. ಚೀಜುಗಳ ಸರದಾರರೆಂದೆನಿಸಿಕೊಂಡಿದ್ದ ಬಸವರಾಜರು ಸಂಗೀತದ ಅಮೃತಧಾರೆಯನ್ನೆರೆದರು. ಅಂತರಂಗದ ಪಟ್ಟುಗಳನ್ನು ಹೃದಯದುಂಬಿ ಕಲಿಸಿದರು. ಸಂಗೀತಾಳೂ ಅμÉ್ಟೀ ತನ್ಮಯಳಾಗಿ, ತದೇಕಚಿತ್ತಳಾಗಿ ಸಂಗೀತ ಸುಧೆಯನ್ನು ಗುರುಗಳಿಂದ ಅಭಿದಾನವಾಗಿ ಪಡೆದಳು. ಅವರ ಅತ್ಯಾಪ್ತ ಶಿμÉ್ಯಯರಲ್ಲಿ ಒಬ್ಬಳಾದಳು. ಇಂದಿಗೂ ಅವಳು ಬಸವರಾಜ ರಾಜಗುರು ರಾಷ್ಟ್ರೀಯ ಟ್ರಸ್ಟಿನ ಸದಸ್ಯೆಯಾಗಿ ಗುರುಸೇವೆಯನ್ನು ಮುಂದುವರಿಸಿರುವುದು ಸ್ತುತ್ಯರ್ಹ.</p>
			<h3>ಧ್ವನಿಸುರುಳಿಗಳ ಬಿಡುಗಡೆ</h3>
			<p>ಕಾಲೇಜು ವಿದ್ಯಾಭ್ಯಾಸ ಪೂರೈಸುವ ಹೊತ್ತಿಗೆ ಸಂಗೀತಾಳ ಪ್ರತಿಭೆ ನಾಡಿನಾದ್ಯಂತ ಪಸರಿಸಿತ್ತು. ಕನ್ನಡ ಚಿತ್ರರಂಗದ ಹೆಸರಾಂತ ಸಂಗೀತ ಸಂಯೋಜಕ ಉಪೇಂದ್ರಕುಮಾರ್ ಅವರು ಆಗμÉ್ಟೀ ಪ್ರವರ್ಧಮಾನಕ್ಕೆ ಬರತೊಡಗಿದ್ದ ಲಘು/ಸುಗಮ ಸಂಗೀತದ ಧ್ವನಿ ಸುರುಳಿಗೆ ಸಂಗೀತಾಳನ್ನು ಪರಿಚಯಿಸಿದರು. ಸ್ಪಷ್ಟ ಉಚ್ಚಾರಣೆ, ಧ್ವನಿಮಾಧುರ್ಯ, ಸಂಗೀತ ಪರಿಜ್ಞಾನಗಳಿಂದ ತುಂಬಿದ ಸುಗಮ ಸಂಗೀತ, ದಾಸರ ಪದಗಳು, ವಚನಗಳು, ಡಾ.ದ.ರಾ.ಬೇಂದ್ರೆ ಕಾವ್ಯ, ರಾಘವೇಂದ್ರ ಮಹಿಮೆ... ಹೀಗೆ ಸಾಲು ಸಾಲು ಧ್ವನಿಸುರಳಿಗಳು ಬಿಚ್ಚಿಕೊಂಡವು. ಪ್ರಸಿದ್ಧಿ, ಪ್ರಶಸ್ತಿ, ಪುರಸ್ಕಾರಗಳು ಮನೆಯ ಅಂಗಳಕ್ಕೆ ಕಾಲಿರಿಸಿದವು.</p>
			<h3>ಜ್ಞಾನ ದಾಸೋಹದ ಬೆನ್ನುಹತ್ತಿ</h3>
			<p>ಕಲಿಯಬೇಕೆನ್ನುವ ಅದಮ್ಯ ಆಸೆ, ಸಂಗೀತಾಳನ್ನು ಸುಮ್ಮನೆ ಕೂಡ್ರಲು ಬಿಡಲಿಲ್ಲ. ಜ್ಞಾನಕ್ಕಾಗಿ ಹಂಬಲಿಸುತ್ತಿದ್ದ ಸಂಗೀತಾಳಿಗೆ ಅಮೋಘ ಗಾಯಕಿ ಕಿಶೋರಿ ಅಮೋಣಕರ ಅವರು ಪವಾಡ ಸದೃಶವೆನ್ನುವಂತೆ ಗುರುವಾಗಿ ದೊರೆತರು. ಅμÉ್ಟೀಅಲ್ಲ, ಅವರು ಶಿμÉ್ಯಯನ್ನು ತಮ್ಮ ಮನೆಯಲ್ಲೇ ಇಟ್ಟುಕೊಂಡು ಸಂಗೀತಧಾರೆಯನ್ನೆರೆದು ಪರಿಪೂರ್ಣಗೊಳಿಸಿದರು.</p>
			<p>ಕಲಿಕೆಯ ಅಂತಿಮ ಹಂತದಲ್ಲಿ ಕಣ್ಣು ತುಂಬಿಕೊಂಡ ಕಿಶೋರಿ ಅಮೋಣಕರ, ‘ಇನ್ನು ನಾನು ನಿನಗೆ ಕಲಿಸುವುದೇನೂ ಉಳಿದಿಲ್ಲ, ನನ್ನ ಸಂಪೂರ್ಣ ಮಮತೆ, ಆಶೀರ್ವಾದ ನಿನ್ನ ಮೇಲೆ ಯಾವಾಗಲೂ ಇರುತ್ತದೆ’ ಎಂದು ಹೇಳಬೇಕೆಂದರೆ, ಸಂಗೀತಾಳ ಸನ್ನಡತೆಯ ಮಟ್ಟ ಅರಿಯಬಹುದು.</p>
			<figure class="float-md-left maxw-300"><img class="img-fluid" src="<?=PUBLIC_URL?>images/201801/0077b.jpg" /></figure>
			<p>ಗುರುವಿನ ಆಶೀರ್ವಾದದ ಜೊತೆಗೆ, ಅವರಿಂದ ನೆನಪಿನ ಕಾಣಿಕೆಯೊಂದನ್ನು ಪಡೆಯಬೇಕು, ಅದು ಅವರು ಉಡುವ ಸೀರೆಯಾದರೆ ಇನ್ನೂ ಚೆನ್ನ, ಎಂದೆಲ್ಲ ಮನಸ್ಸಿನಲ್ಲಿ ಯೋಚಿಸುತ್ತಿದ್ದ ಸಂಗೀತಾಳ ಕನಸು ನನಸಾದ ಪರಿಯನ್ನು ಅವಳ ಮಾತುಗಳಲ್ಲೇ ಕೇಳಿ: ‘ಗುರುಮಾತೆ ಕಿಶೋರಿ ಅಮೋಣಕರರನ್ನು ಬಿಟ್ಟು ಹೊರಡುವ ಘಳಿಗೆ ಸಮೀಪಿಸಿದಂತೆಲ್ಲ, ಹೃದಯ ಬಾಯಿಗೆ ಬಂದಷ್ಟು ಆತಂಕ, ಘಾಬರಿ ಉಂಟಾಗತೊಡಗಿತು, ನಿಮ್ಮ ನೆನಪಿಗಾಗಿ ಒಂದು ಸೀರೆ ಕೊಡಿ ಎಂದು ಬಾಯಿಬಿಟ್ಟು ಕೇಳಲಾಗದ ಸಂಕಟ, ಚಡಪಡಿಕೆ. ಸರಸ್ವತಿಯೇ ಮೈದಳೆದು ನನ್ನನ್ನು ಆಶೀರ್ವದಿಸಲಿದ್ದಾಳೆಯೋ ಎನ್ನುವ ಭಾವಭಂಗಿಯಲ್ಲಿ ಅವರ ಪಾದಕ್ಕೆರಗಿದೆ. ಕಣ್ಣೀರ ಅಭಿμÉೀಕ ಅವರ ಪಾದಕ್ಕೆ ತಗುಲಿ, ತಲೆ ನೇವರಿಸಿ, ಭುಜ ಹಿಡಿದು ಮೇಲೆತ್ತಿ ಅಪ್ಪಿಕೊಂಡಳು ನನ್ನ ಸಂಗೀತ ದೇವಿ. ಮರುಕ್ಷಣ ಹಾಗೆಯೇ ಕೈಹಿಡಿದು ನಡೆಸಿಕೊಂಡು ಹೋಗಿ, ದೇವರ ಮನೆಯಲ್ಲಿ ಕುಳ್ಳಿರಿಸಿ, ಅರಿಷಿಣ, ಕುಂಕುಮ ನೀಡಿದರು. ವಿನೀತ ಭಾವದಿಂದ ಕಣ್ಣು ಮುಚ್ಚಿ ಪದ್ಮಾಸನದಲ್ಲಿ ಕುಳಿತಿದ್ದ ನನ್ನ ಉಡಿಯಲ್ಲಿ ಉಡುಗೊರೆಯೊಂದನ್ನಿತ್ತಳು ತಾಯಿ. ಕಣ್ಣು ಬಿಟ್ಟೆ, ಅದು ನನ್ನ ಜೀವನದ ಅತ್ಯಂತ ರೋಮಾಂಚಕ ಕ್ಷಣ. ನನ್ನ ಅಂತರಾಳದ ಬಯಕೆಯೇ ಗುರುಮಾತೆಯ ಕಾಣಿಕೆಯಾಗಿತ್ತು. ತಾನು ಉಡುತ್ತಿದ್ದ ಭರ್ಜರಿ ಒಂಭತ್ತು ವಾರೀ ಪೈಠಣೀ ಸೀರೆ...! ಧನ್ಯೋಸ್ಮಿ ಎಂದುಕೊಂಡೆ.’</p>
			<p>ತರುವಾಯ ಸಂಗೀತಾ ಹಿಂತಿರುಗಿ ನೋಡಿದ್ದೇಯಿಲ್ಲ. ಡಾ. ರಾಜಕುಮಾರ್, ಡಾ.ಬಾಲಮುರಳಿಕೃಷ್ಣರಂತಹ ಘಟಾನುಘಟಿಗಳ ಜೊತೆ ಯುಗಳ ಗೀತೆ ಹಾಡಿದ ಸಂಗೀತಾಳ ಸಾಧನೆ ಸಣ್ಣದಲ್ಲ. ಟಿ.ಎನ್.ಸೀತಾರಾಮ ಅವರ ಕಿರುತೆರೆ ಧಾರಾವಾಹಿಗಳಿಗೆ, ನಾಗಾಭರಣರಂತಹ ಖ್ಯಾತರ ಚಿತ್ರಗಳಿಗೆ ಸಂಗೀತಾಳ ಹಾಡಿನ ಲೇಪನವಿದೆ.</p>
		</div>
		<?php require_once(PHY_FLAT_URL . 'article-lists/others.php'); ?>
	</div>
</div>
