<div class="container-fluid">
	<div class="row align-items-top justify-content-center kannada">
		<div class="col-md-8 article">
			<p class="date english">2<sup>nd</sup> December 2017</p>
			<h1 class="title">ಆಗುಹೋಗು</h1>
			<h3>ಕರ್ನಾಟಕದ ಶಾಲೆಗಳಲ್ಲಿ ಕನ್ನಡ</h3>
			<figure class="float-md-left maxw-300"><img class="img-fluid" src="<?=PUBLIC_URL?>images/201712/0037a.jpg" /></figure>
			<p>ಕರ್ನಾಟಕ ಸರ್ಕಾರವು ಇತ್ತೀಚೆಗೆ ಹೊರಡಿಸಿದ ಸುತ್ತೋಲೆ ಯಂತೆ ಕನ್ನಡ ಭಾμÉಯನ್ನು ಕರ್ನಾಟಕದ ಎಲ್ಲಾ ಶಾಲೆಗಳಲ್ಲಿ ಇದೇ ಶೈಕ್ಷಣಿಕ ವರ್ಷದಿಂದ ಕಡ್ಡಾಯವಾಗಿ ಕಲಿಸಬೇಕು. ಈ ಆದೇಶವು ಕರ್ನಾಟಕದಲ್ಲಿನ ಎಲ್ಲ ಕೇಂದ್ರೀಯ ವಿದ್ಯಾಲಯ, ಐಸಿಎಸ್‍ಐ, ಸಿಬಿಎಸ್‍ಐ, ಮೊರಾರ್ಜಿ, ಅಲ್ಪಸಂಖ್ಯಾತ ವರ್ಗಗಳ ಎಲ್ಲ ಸರ್ಕಾರಿ-ಖಾಸಗಿ ಶಾಲೆಗಳಿಗೆ ಅನ್ವಯವಾಗಲಿದೆ.</p>
			<p>ಕನ್ನಡ ಅಭಿವೃದ್ಧಿ ಪ್ರಾಧಿಕಾರದ ಅಧ್ಯಕ್ಷ ಎಸ್.ಜಿ. ಸಿದ್ಧರಾಮಯ್ಯ ನವರ ನೇತೃತ್ವದಲ್ಲಿ ರಚಿತವಾದ ಸಮಿತಿಯ ಶಿಫಾರಸಿನಂತೆ ಕೈಗೊಂಡ ಕ್ರಮವಿದು. ಈ ಆದೇಶದನ್ವಯ ರಾಜ್ಯದ ಎಲ್ಲ ಶಾಲೆಗಳಲ್ಲಿ 1ರಿಂದ 10ನೆಯ ತರಗತಿಯವರೆಗೆ ಕನ್ನಡ ಭಾμÉಯಕಲಿಕೆಯನ್ನು ಕಡ್ಡಾಯ ಮಾಡಲಾಗಿದೆ. ಸರ್ಕಾರದ ಈ ನಿರ್ಧಾರವನ್ನು ಕನ್ನಡಪರ ಸಂಘ ಸಂಸ್ಥೆಗಳು ಹಾಗೂ ಹಲವಾರು ಶಾಲೆಗಳು ಸ್ವಾಗತಿಸಿವೆ. ಈ ಆದೇಶವನ್ನು ಯಾರಾದರೂ ಉಚ್ಚ-ಸರ್ವೋಚ್ಚ ನ್ಯಾಯಾಲಯದಲ್ಲಿ ಪ್ರಶ್ನಿಸುವ ಸಂಭವವೂ ಇದೆ.</p>
			<h3>ಕೃಷ್ಣಾ ಸೋಬ್ತಿಗೆ ಜ್ಞಾನಪೀಠ</h3>
			<figure class="float-md-right maxw-300"><img class="img-fluid" src="<?=PUBLIC_URL?>images/201712/0037b.jpg" /></figure>
			<p>97 ವರ್ಷದ ಹಿಂದಿ ಭಾಷಾಸಾಹಿತಿ ಶ್ರೀಮತಿ ಕೃಷ್ಣಾ ಸೋಬ್ತಿಯವರಿಗೆ 2017ರ ಜ್ಞಾನಪೀಠ ಪ್ರಶಸ್ತಿ ಲಭಿಸಿದೆ. ಈಗಿನ ಪಾಕಿಸ್ತಾನದ ಗುಜರಾತ್ ಪ್ರಾಂತ್ಯದಲ್ಲಿ 1925ರಲ್ಲಿ ಜನಿಸಿದ್ದ ಸೋಬ್ತಿಯವರು ದೇಶ ವಿಭಜನೆಯ ನಂತರ ದೆಹಲಿಯಲ್ಲಿ ನೆಲೆಸಿದ್ದಾರೆ. 1966ರಲ್ಲಿ ಪ್ರಕಟಿತ ವಿವಾಹಿತ ಮಹಿಳೆಯರ ಮಾನಸಿಕ ತಾಕಲಾಟಗಳ ಬಗೆಗಿನ ಕಾದಂಬರಿ‘ ಮಿತ್ರೋಂ ಮರ್‍ಜಾನಿ’ ಎಂಬುದು ಕೃಷ್ಣಾ ಸೋಬ್ತಿಯವರ ಪ್ರಸಿದ್ಧ ಕೃತಿ.‘ದಾರ್ ಕಿ ಬಿಚೋರಿ’, ‘ಸೂರಜ್‍ಮುಖಿ ಅಂಧೇರಿ ಮೆಂ’, ‘ಯಾರೋಂ ಕಿ ಯಾರ್’, ‘ಜಿಂದಗಿನಾಮಾ’ ಹೆಸರಿನ ಕಾದಂಬರಿಗಳು ಮತ್ತು ‘ನಫೀಸಾ’, ‘ಸಿಕ್ಕಾ ಬದಲ್‍ಗಯಾ’ ‘ಬಾದಲೋಂ ಕೆ ಘೇರೆ’ ಕಥಾ ಸಂಕಲನಗಳು ಅವರ ರಚನೆಗಳಲ್ಲಿ ಪ್ರಮುಖವಾದವು.</p>
			<p>ಕನ್ನಡದ ಸಾಹಿತಿಗಳಿಗೆ ಈ ಬಾರಿಜ್ಞಾನಪೀಠ ಬರಬಹುದೇನೋ ಎಂದು ಕಾದು ಕುಳಿತ ಅಭಿಮಾನಿಗಳಿಗೆ ನಿರಾಶೆಯಾಗಿದೆ. ಎಸ್.ಎಲ್.ಭೈರಪ್ಪ, ದೇವನೂರ ಮಹಾದೇವ, ಹೆಚ್.ಎಸ್.ಶಿವಪ್ರಕಾಶ್ ಆದಿಯಾಗಿ ಜ್ಞಾನಪೀಠ ಪ್ರಶಸ್ತಿಗೆ ಅರ್ಹರಾದ ಕನ್ನಡದ ಶ್ರೇಷ್ಠ ಸಾಹಿತಿಗಳ ಉದ್ದ ಸಾಲಿದೆ. ಈಗಾಗಲೇ ಕನ್ನಡ ಸಾಹಿತ್ಯ ಪ್ರಪಂಚ ಜ್ಞಾನಪೀಠ ಪ್ರಶಸ್ತಿ ವಂಚಿತರಾದ ಜಿ.ಎಸ್.ಶಿವರುದ್ರಪ್ಪ, ಪೂರ್ಣಚಂದ್ರ ತೇಜಸ್ವಿ, ಲಂಕೇಶ್ ಅವರಂತಹ ಸಾಹಿತಿಗಳನ್ನು ಕಳೆದುಕೊಂಡಿದೆ. ಈಗಲಾದರೂ ಪ್ರಶಸ್ತಿ ಸಮಿತಿ ವಾರ್ಷಿಕವಾಗಿ ಒಂದಕ್ಕಿಂತಲೂ ಹೆಚ್ಚು ಪ್ರಶಸ್ತಿ ನೀಡುವುದರ ಬಗ್ಗೆ ಯೋಚಿಸಬೇಕಿದೆ. ಕರ್ನಾಟಕದ ಕೇಂದ್ರ ಮಂತ್ರಿಗಳು ಗಮನಿಸಬೇಕಾದ ಹಲವಾರು ಲೋಪಗಳಲ್ಲಿ ಇದೂ ಒಂದಾಗಿದೆ.</p>
			<h3>ಗುಜರಾತ್‍ನಲ್ಲಿ ಚುನಾವಣೆ</h3>
			<figure class="float-md-left maxw-300"><img class="img-fluid" src="<?=PUBLIC_URL?>images/201712/0037c.jpg" /></figure>
			<p>‘ಹಿಂದುತ್ವದ ಪ್ರಯೋಗಾಲಯ’ ಎಂದೇ ಹೆಸರು ಪಡೆದಿರುವ ಗುಜರಾತ್ ರಾಜ್ಯದಲ್ಲಿ ಡಿಸೆಂಬರ್ 9 ಹಾಗೂ 14ರಂದು ಎರಡು ಹಂತಗಳಲ್ಲಿ ಮತದಾನ ನಡೆಯಲಿದೆ. 182 ಶಾಸಕರಿರುವ ಗುಜರಾತ್ ವಿಧಾನಸಭೆಯಲ್ಲಿ ಸ್ಪಷ್ಟ ಬಹುಮತ ಹೊಂದಿರುವ ಬಿಜೆಪಿಯ ವಿಜಯ್ ರೂಪಾನಿ ಈಗಿನ ಮುಖ್ಯಮಂತ್ರಿಯಾಗಿದ್ದಾರೆ. ಕೇವಲ ಒಂದು ವರ್ಷದ ಹಿಂದಷ್ಟೇ ಆನಂದಿ ಬೆನ್ ಪಟೇಲ್‍ರವರಿಂದ ತೆರವಾದ ಮುಖ್ಯಮಂತ್ರಿ ಪದವಿಗೇರಿದ್ದ ರೂಪಾನಿಯವರನ್ನೇ ಈ ಬಾರಿಯೂ ಮುಖ್ಯಮಂತ್ರಿ ಅಭ್ಯರ್ಥಿಯಾಗಿ ಭಾರತೀಯ ಜನತಾಪಕ್ಷ ಬಿಂಬಿಸಿದೆ.</p>
			<p>ಮಾಧ್ಯಮಗಳ ಎಲ್ಲ ಸಮೀಕ್ಷೆಗಳಲ್ಲೂ ಬಿಜೆಪಿ ಬಹುಮತದ ನಿರೀಕ್ಷೆ ಮೂಡಿಸಿದೆ. ಈ ಪಕ್ಷದ ಆಡಳಿತದ ಮುಂದುವರಿಕೆ ಬಗ್ಗೆ ತಿಳಿಯಲು ಮತಎಣಿಕೆಯ ದಿನವಾದ ಡಿಸೆಂಬರ್ 18ವರೆಗೆ ಕಾಯಬೇಕμÉ್ಟ. ಕಾಂಗ್ರೆಸ್ ಪಕ್ಷವು ಮುಖ್ಯಮಂತ್ರಿಅಭ್ಯರ್ಥಿ ಘೋಷಿಸಿಲ್ಲವಾದರೂ ಚುನಾವಣಾ ಪ್ರಚಾರದಲ್ಲಿ ಮುಂದಿರುವ ಶಕ್ತಿ ಸಿನ್ಹ ಗೋಹಿಲ್ ಸಂಭವನೀಯ ಮುಖ್ಯಮಂತ್ರಿ ಅಭ್ಯರ್ಥಿಯಾಗಿ ಹೊರ ಹೊಮ್ಮಿದ್ದಾರೆ. ಗುಜರಾತಿನದಲಿತ ಮುಖಂಡಜಿಗ್ನೇಶ್ ಮೇವಾನಿ, ಹಿಂದುಳಿದ ಕ್ಷತ್ರಿಯ ಸಮುದಾಯದಅಲ್ಪೇಶ್‍ಠಾಕೂರ್ ಹಾಗೂ ಬಲಾಢ್ಯ ಪಟೇಲ್ ಸಮುದಾಯಕ್ಕೆ ಮೀಸಲಾತಿಒತ್ತಾಯ ಮಾಡುತ್ತಿರುವ ಹಾರ್ದಿಕ್ ಪಟೇಲ್‍ರವರು ಈ ಬಾರಿಕಾಂಗ್ರೆಸ್ ಪಕ್ಷಕ್ಕೆ ಪ್ರತ್ಯಕ್ಷ-ಪರೋಕ್ಷವಾಗಿ ಬೆಂಬಲ ನೀಡಿದ್ದು, ಗುಜರಾತಿನಲ್ಲಿ ಎರಡು ದಶಕಗಳ ನಂತರ ಕಾಂಗ್ರೆಸ್ಸಿಗೆ ಜಯಗಳಿಸಲು ಅತ್ಯುತ್ತಮ ಅವಕಾಶ ಒದಗಿ ಬಂದಿದೆ.</p>
			<h3>ಕಿಡಾಂಬಿ ಶ್ರೀಕಾಂತ್</h3>
			<figure class="float-md-right maxw-300"><img class="img-fluid" src="<?=PUBLIC_URL?>images/201712/0038a.jpg" /></figure>
			<p>ಭಾರತದ ಕ್ರೀಡಾ ಕ್ಷೇತ್ರದಲ್ಲಿನ ಮತ್ತೊಂದು ಪ್ರಖರ ತಾರೆಯಾಗಿ ಕಳೆದ ಕೆಲವಾರು ತಿಂಗಳುಗಳಲ್ಲಿ ಕಿಡಾಂಬಿ ಶ್ರೀಕಾಂತ್ ಬೆಳಗಿದ್ದಾರೆ. ಮುತ್ತಿನ ನಗರಿ ಹೈದರಾಬಾದಿನ ಪುಲ್ಲೇಲ ಗೋಪಿಚಾಂದ್ ಬ್ಯಾಡ್ಮಿಂಟನ್ ಅಕಾಡೆಮಿಯಿಂದ ಮತ್ತೊಬ್ಬ ವಿಶ್ವಚಾಂಪಿಯನ್ ಆಗಿ ಹೊರಬಂದಿರುವ ಶ್ರೀಕಾಂತ್ ಇತ್ತೀಚಿನ ದಿನಗಳಲ್ಲಿ ಫ್ರೆಂಚ್‍ಓಪನ್, ಡೆನ್ಮಾರ್ಕ್ ಓಪನ್, ಆಸ್ಟ್ರೇಲಿಯಾ ಓಪನ್, ಇಂಡೋನೇಶಿಯಾ ಓಪನ್ ಪಂದ್ಯಗಳಲ್ಲಿ ಅಗ್ರಸ್ಥಾನದೊಂದಿಗೆ ವಿಶ್ವದಲ್ಲಿ ಎರಡನೇ ರ್ಯಾಂಕ್ ಪಡೆದಿದ್ದಾರೆ. ಪ್ರಕಾಶ್ ಪಡುಕೋಣೆ ಹಾಗೂ ಪುಲ್ಲೇಲ ಗೋಪಿ ಚಾಂದ್ ನಂತರದಲ್ಲಿ ಬ್ಯಾಡ್ಮಿಂಟನ್‍ಕ್ರೀಡೆಯಲ್ಲಿ ಭಾರತಕ್ಕೆ ಗೌರವ ತಂದು ಕೊಟ್ಟಿದ್ದಾರೆ. ಕೇವಲ 24 ವರ್ಷದ ಶ್ರೀಕಾಂತ್ ಅವರಿಂದ ಇನ್ನೂ ಕೆಲವಾರು ವರ್ಷಗಳ ಕಾಲ ಬ್ಯಾಡ್ಮಿಂಟನ್ ಸಾಧನೆ ನಿರೀಕ್ಷಿಸಬಹುದಾಗಿದೆ.</p>
			<h3>ಉದ್ಯಮ ಸ್ನೇಹಿ ಭಾರತ</h3>
			<p>ವಿಶ್ವಬ್ಯಾಂಕ್ ಪ್ರಕಟಿತ ವಾರ್ಷಿಕ ಉದ್ಯಮ ಸ್ನೇಹಿ ರಾಷ್ಟ್ರಗಳ ಪಟ್ಟಿಯಲ್ಲಿ ಭಾರತವು 130ನೇ ಸ್ಥಾನದಿಂದ 100ನೇ ಸ್ಥಾನಕ್ಕೇರಿದೆ. ಒಂದೇ ವರ್ಷದಲ್ಲಿ 30 ಸ್ಥಾನ ಜಿಗಿತ ಮಾಡಿದ ಮೊದಲ ರಾಷ್ಟ್ರವಾಗಿ ಭಾರತ ಮೂಡಿ ಬಂದಿದೆಯೆಂದು ಕೇಂದ್ರ ಸರ್ಕಾರದ ವಿತ್ತಮಂತ್ರಿ ಅರುಣ್ ಜೇಟ್ಲಿ ಹೇಳಿದ್ದಾರೆ. ಪರೋಕ್ಷ ತೆರಿಗೆ ಸಂಗ್ರಹದ ಸುಗಮ ಪದ್ಧತಿU ಜಿಎಸ್‍ಟಿ ಕಾನೂನು ಜಾರಿ ಹಾಗೂ ಪ್ರತ್ಯಕ್ಷ ತೆರಿಗೆ ಸಂಗ್ರಹಕ್ಕೆ ಆದಾಯ ತೆರಿಗೆ ಮಾಹಿತಿ ಸಲ್ಲಿಕೆ ಪ್ರಕ್ರಿಯೆ ಸರಳೀಕೃತಗೊಳಿಸಿದ್ದಕ್ಕೆ ಒಂದೇ ವರ್ಷದಲ್ಲಿ 30 ಸ್ಥಾನಗಳ ಸುಧಾರಣೆ ಸಾಧ್ಯವಾಯಿತೆಂದು ಹೇಳಲಾಗಿದೆ.</p>
			<h3>ಹೈದರಾಬಾದಿನಲ್ಲಿ ಶೃಂಗಸಭೆ-2017</h3>
			<p>ಅಮೆರಿಕ ಮತ್ತು ಭಾರತದ ಪಾಲುದಾರಿಕೆಯಲ್ಲಿ ಈ ಬಾರಿಯ ಜಾಗತಿಕ ಉದ್ದಿಮೆದಾರಿಕೆಯ ಶೃಂಗಸಭೆ ನವೆಂಬರ್ 28ರಿಂದ 30ರವರೆಗೆ ಹೈದರಾಬಾದ್ ನಗರದಲ್ಲಿ ನಡೆಯಲಿದೆ. ಈ ಬಾರಿ ಮಹಿಳಾ ಉದ್ದಿಮೆದಾರರಿಗೆ ಪ್ರಾಧಾನ್ಯ ನೀಡಲಿರುವ ಈ ಶೃಂಗಸಭೆಯಲ್ಲಿ ಅಮೆರಿಕೆಯ ಅಧ್ಯಕ್ಷ ಡೊನಾಲ್ಡ್ ಟ್ರಂಪ್ ಪುತ್ರಿ ಐವಾಂಕಾ ಟ್ರಂಪ್ ಅಮೆರಿಕೆಯ ಅಧಿಕೃತ ಪ್ರತಿನಿಧಿಯಾಗಿ ಭಾಗವಹಿಸಲಿದ್ದಾರೆ. ಈ ವಾರ್ಷಿಕ ಶೃಂಗಸಭೆಯು ಪ್ರಪಂಚದ ಎಲ್ಲ ಉದಯೋನ್ಮುಖ ಉದ್ದಿಮೆದಾರರು, ಹೂಡಿಕೆದಾರರು ಹಾಗೂ ವ್ಯಾಪಾರಿಗಳಿಗೆ ಪರಸ್ಪರ ವಿಚಾರ ವಿನಿಮಯದ ಅವಕಾಶ ನೀಡುವ ವೇದಿಕೆಯಾಗಲಿದೆ. ಅಮೆರಿಕಾ ದೇಶದ ಸಹಭಾಗಿತ್ವದಲ್ಲಿ ಭಾರತದಲ್ಲಿ ನಡೆಯುತ್ತಿರುವ ಈ ಶೃಂಗ ಸಭೆಯ ಆತಿಥ್ಯ ವಹಿಸುವ ಗೌರವತೆ ಲಂಗಾಣ ರಾಜ್ಯದ ಹೈದರಾ ಬಾದಿಗೆ ದೊರಕಿದೆ. ಭಾರತದ ನೀತಿ ಆಯೋಗ ಹಾಗೂ ಅಮೆರಿಕೆಯ ದೂತಾವಾಸಗಳು ಈ ಶೃಂಗಸಭೆಯ ಯಶಸ್ಸಿಗೆ ಶ್ರಮಿಸಲಿವೆ.</p>
			<h3>ನಗದು ಅಮಾನ್ಯೀಕರಣಕ್ಕೆ ಒಂದು ವರ್ಷ</h3>
			<figure class="float-md-left maxw-300"><img class="img-fluid" src="<?=PUBLIC_URL?>images/201712/0038b.jpg" /></figure>
			<p>ನಗದು ಅಮಾನ್ಯೀಕರಣ (ಡಿಮಾನಿಟೈಸೇಶನ್) ಕ್ರಮಕ್ಕೆ 2017ರ ನವಂಬರ್ 8 ರಂದು ಒಂದು ವರ್ಷತುಂಬಿತು. ಈ ದಿನವನ್ನು ಕೇಂದ್ರ ಸರ್ಕಾರ ‘ಕಪ್ಪು ಹಣ ವಿರೋಧಿ ದಿನ’ ವನ್ನಾಗಿ ಆಚರಿಸಿದೆ. ಆದರೆ ಇದೇ ದಿನವನ್ನು ಕಾಂಗ್ರೆಸ್ ಸೇರಿದಂತೆ ಕೆಲವು ವಿರೋಧಿ ಪಕ್ಷಗಳು ಕರಾಳ ದಿನವನ್ನಾಗಿ ಆಚರಿಸಿದವು. ವಿಪಕ್ಷಗಳ ಆಪಾದನೆಯಂತೆ ನಗದು ಅಮಾನ್ಯೀಕರಣಕ್ಕೆ ನೀಡಲಾದ ಯಾವುದೇ ಕಾರಣಗಳು ನಿಜವಾಗಿ ಸಾಬೀತಾಗಿಲ್ಲ ಹಾಗೂ ಅಮಾನ್ಯೀಕರಣದಿಂದಾದ ಹಾನಿಯ ಪ್ರಮಾಣವು ಸರ್ಕಾರ ಹೇಳಿದ ಯಾವುದೇ ಫಲಪ್ರದ ಪ್ರಮಾಣಕ್ಕೆ ಮೀರಿದ್ದಾಗಿದೆ. ಅಮಾನ್ಯೀಕರಣದಿಂದ ಕಪ್ಪು ಹಣದ ಮೇಲೆ ಯಾವುದೇ ಕಡಿವಾಣವಾಗಲಿಲ್ಲವೆಂದು ವಿಪಕ್ಷಗಳು ಹೇಳಿವೆ. ಜೊತೆಗೆ, ಜಾಲಿ ನೋಟುಗಳ ನಿವಾರಣೆ ಹಾಗೂ ಭಯೋತ್ಪಾದಕರಿಗೆ ಸಂದಾಯವಾಗುತ್ತಿರುವ ನಗದಿನ ಮೇಲಿನ ನಿಯಂತ್ರಣ ಕೂಡಾ ಅಸಫಲವಾಗಿದೆಯೆಂದು ವಿಪಕ್ಷಗಳು ದೂರಿವೆ.</p>
			<p>ನಗದು ಅಮಾನ್ಯೀಕರಣವನ್ನು ಸಮರ್ಥಿಸಿಕೊಳ್ಳುತ್ತಾ ಕೇಂದ್ರ ಸರ್ಕಾರವು, ಕಪ್ಪು ಹಣದ ಮೇಲೆ ತಾನು ತೆಗೆದುಕೊಂಡಿರುವ ಹಲವಾರು ಕ್ರಮಗಳಲ್ಲಿ ಅಮಾನ್ಯೀಕರಣ ಒಂದಾಗಿದೆಯೆಂದೂ ಹಾಗೂ ಕಪ್ಪುಹಣದ ಮೇಲಿನ ನಿರ್ಣಾಯಕ ಹೋರಾಟದ ಭಾಗವಾಗಿ ಈ ನಗದು ಅಮಾನ್ಯೀಕರಣವನ್ನು ನೋಡಬೇಕೆಂದೂ ಹೇಳಿದೆ. ಕೇಂದ್ರ ಸರ್ಕಾರ ಪಟ್ಟಿ ಮಾಡಿರುವ ಈ ಹೋರಾಟದ ಅಂಗಗಳು ಹೀಗಿವೆ.</p>
			<li> ಎರಡು ಲಕ್ಷಕ್ಕೂ ಮಿಗಿಲಾಗಿ ಯಾವುದೇ ನಗದು ವ್ಯವಹಾರಕ್ಕೆ ತಡೆ ಮತ್ತು ಇಂತಹ ವಹಿವಾಟಿನ ಮೇಲೆ ದಂಡ.</li>
			<li> ಹೊರದೇಶಗಳಲ್ಲಿ ಕಪ್ಪುಹಣದ ಆದಾಯ ಮತ್ತು ಆಸ್ತಿಗಳ ಪತ್ತೆಗೆ ಹಾಗೂ ಮುಟ್ಟುಗೋಲಿಗೆ ಕಾಯಿದೆ ಜಾರಿ.</li>
			<li> ಬೇನಾಮಿ ಆಸ್ತಿ ತಡೆ ಹಾಗೂ ಜಪ್ತಿಗಾಗಿ ಬೇನಾಮಿ ಆಸ್ತಿ ವಿರೋಧಿಕಾಯ್ದೆಯಲ್ಲಿ ಆಮೂಲಾಗ್ರ ಬದಲಾವಣೆ.</li>
			<li> ಕಪ್ಪು ಹಣವನ್ನು ತೆರಿಗೆ ಇಲಾಖೆಗೆ ಘೋಷಿಸಿ ಅದರ ಮೇಲೆ ಶೇಕಡಾ 50ರ ತೆರಿಗೆ ಸಲ್ಲಿಕೆ ಮತ್ತು ಉಳಿದ ಶೇಕಡಾ 25 ರಷ್ಟನ್ನು ನಾಲ್ಕು ವರ್ಷಗಳ ಕಾಲ ಸರ್ಕಾರಿ ಬಾಂಡ್‍ಗಳಲ್ಲಿ ಬಡ್ಡಿರಹಿತ ಹೂಡಿಕೆ.</li>
			<li> ಮಾರಿಷಿಯಸ್ ಮುಖಾಂತರ ಕಪ್ಪುಹಣದ ಹೂಡಿಕೆಗೆ ಕಡಿವಾಣ ಮತ್ತು ಎಲ್ಲಾ ದೇಶಗಳ ಜೊತೆ ಸರಾಗ ಮಾಹಿತಿ ವಿನಿಮಯಕ್ಕೆ ಒಪ್ಪಂದ ಸಹಿ.</li>
			<li> ಕೇವಲ ಕಾಗದದ ಮೇಲಷ್ಟೇ ವಹಿವಾಟು ತೋರಿಸುತ್ತಿದ್ದ ಎರಡು ಲಕ್ಷಕ್ಕೂ ಹೆಚ್ಚು ಶೆಲ್ ಕಂಪನಿಗಳ ರದ್ದು.</li>
			<li> ಕಪ್ಪುಹಣದ ನಿಯಂತ್ರಣಕ್ಕೆ ಸಲಹೆ ನೀಡಲು ಎಸ್‍ಐಟಿ ನೇಮಕ ಮತ್ತು ಪನಾಮಾ/ಸ್ವಿಸ್ ಬ್ಯಾಂಕ್ ಖಾತೆಗಳೆಲ್ಲದರ ಕೂಲಂಕಷ ವಿಚಾರಣೆ.</li>
			<li> ದೇಶಾದ್ಯಂತ ಹೆಚ್ಚಿದ ತೆರಿಗೆ ದಾಳಿಗಳು ಮತ್ತು ಅಮಾನ್ಯೀಕರಣ ಸಂದರ್ಭದಲ್ಲಿ ಬ್ಯಾಂಕ್ ಖಾತೆಗಳಿಗೆ ಸಂದಾಯವಾದ ಹಣದ ಮೂಲಗಳ ಪರಿಶೀಲನೆ.</li>
			<li> ಬಡವ-ನಿರ್ಗತಿಕರಿಗೆ ಜನಧನ ಬ್ಯಾಂಕ್ ಖಾತೆಯ ಮುಖಾಂತರ ಸರ್ಕಾರಿ ಸಬ್ಸಿಡಿ, ಸವಲತ್ತಿನ ನೇರಜಮಾ.</li>
			<li> ಕ್ರಮೇಣ ನಗದು ವಹಿವಾಟು ಕಡಿಮೆಯಾಗುವಂತೆ ಡಿಜಿಟಲ್ ಹಣ ಸಂದಾಯ ಸಲ್ಲಿಕೆಗೆ ಪ್ರೋತ್ಸಾಹ ಮತ್ತು ‘ಭೀಮ್’ ಆ್ಯಪ್ ಬಿಡುಗಡೆ.</li>
			<p>ಆದರೆ ಮೇಲ್ಕಂಡ ಯಾವುದೇ ಸರ್ಕಾರಿ ಕ್ರಮಗಳ ಪಾತ್ರವನ್ನು ಒಪ್ಪದ ವಿರೋಧಿ ಪಕ್ಷಗಳು ನಗದು ಅಮಾನ್ಯೀಕರಣದ ವೈಫಲ್ಯಗಳನ್ನು ಕೆಳಕಂಡಂತೆ ಒತ್ತಿ ಹೇಳಿವೆ:</p>
			<li> ಅಮಾನ್ಯೀಕರಣಗೊಂಡ 15.44 ಲಕ್ಷ ಕೋಟಿ ರೂಪಾಯಿ ನಗದು ಹಣದಲ್ಲಿ 15.28 ಲಕ್ಷ ಕೋಟಿ ನಗದು ಬ್ಯಾಂಕ್‍ಖಾತೆಗೆ ಜಮಾ ಆಗಿದೆ. ಕೇವಲ 16,000 ಕೋಟಿ ರೂಪಾಯಿಯಷ್ಟು ನಗದು ಮಾತ್ರ ಲೆಕ್ಕಕ್ಕೆ ಸಿಕ್ಕಿಲ್ಲ. ಹಾಗಾಗಿ ಅಮಾನ್ಯೀಕರಣದ ಕ್ರಮ ‘ಬೆಟ್ಟ ಅಗೆದು ಇಲಿ ಹಿಡಿದಂತೆ’ ಆಗಿದೆ.</li>
			<li> ಜಾಲಿ ನೋಟುಗಳು ಪತ್ತೆಯಾದ ಯಾವುದೇ ಮಾಹಿತಿಯಿಲ್ಲ ಮತ್ತು ನಕ್ಸಲ್/ಭಯೋತ್ಪಾದಕರಿಗೆ ಹಣದ ಮುಗ್ಗಟ್ಟುಆದ ಬಗ್ಗೆ ಯಾವುದೇ ಪುರಾವೆಯಿಲ್ಲ.</li>
			<li> 2000 ರೂಪಾಯಿ ನೋಟುಗಳ ಬಿಡುಗಡೆಯಿಂದ ಕಪ್ಪುಹಣ ಇನ್ನೂ ಹೆಚ್ಚು ಸುಲಭವಾಗಿ ಚಲಾವಣೆಗೆ ಲಭ್ಯವಾಗಿದೆ.</li>
			<li> ಹೊಸ ನೋಟುಗಳ ಮುದ್ರಣಕ್ಕೆ (ರೂ.500 ನೋಟೊಂದಕ್ಕೆ ರೂ.3 ಮತ್ತು ರೂ.2000 ನೋಟಿಗೆ ರೂ.3.60) ಇದುವರೆಗೆ 3,500 ಕೋಟಿಗಳಷ್ಟು ಅಧಿಕ ಹಣ ಖರ್ಚಾಗಿದೆ.</li>
			<li> ಅಮಾನ್ಯೀಕರಣದಿಂದ ಬ್ಯಾಂಕುಗಳ ಮುಂದೆ ಸರತಿ ಸಾಲುಗಳಲ್ಲಿ ನಿಂತು ಸಾಮಾನ್ಯರು ಬವಣೆ ಪಡುವಂತಾಗಿದ್ದು.</li>
			<li> ಮುಖ್ಯವಾಗಿ, ಅಮಾನ್ಯೀಕರಣದಿಂದ ಉದ್ಯೋಗ ನಷ್ಟ ಮತ್ತು ಆರ್ಥಿಕ ಚಟುವಟಿಕೆಗಳಿಗೆ ಧಕ್ಕೆಯಾಗಿ, ದೇಶದ ಜಿಡಿಪಿ ಬೆಳವಣಿಗೆಯ ಮೇಲೆ ಶೇಕಡಾ ಒಂದರಷ್ಟು ಪ್ರತಿಕೂಲ ಪರಿಣಾಮವಾಗಿದೆ.</li>
			<p>ಹೀಗೆ ಆಡಳಿತ ಮತ್ತು ವಿರೋಧಿ ಪಕ್ಷಗಳು ನಗದು ಅಮಾನ್ಯೀ ಕರಣದ ಪರ-ವಿರೋಧಿ ಚರ್ಚೆಯಲ್ಲಿ ತೊಡಗಿವೆ. ಇದರಿಂದ ಯಾವ ರಾಜಕೀಯ ಪರಿಣಾಮವಾಯಿತೆಂದು ಖಚಿತವಾಗಿ ಹೇಳಲಾಗ ದಂತೆ ಅಮಾನ್ಯೀಕರಣದ ನಂತರ ನಡೆದ ಚುನಾವಣೆಗಳಲ್ಲಿ ಉತ್ತರಪ್ರದೇಶದಲ್ಲಿ ಬಿಜೆಪಿ ಅಧಿಕಾರಕ್ಕೆ ಬಂದರೆ ಪಂಜಾಬಿಲ್ಲಿ ಕಾಂಗ್ರೆಸ್ ಪಕ್ಷಗೆದ್ದಿದೆ. ಏತನ್ಮಧ್ಯೆ ಅಮಾನ್ಯೀಕರಣದ ಕ್ರಮವನ್ನು ದೇಶದ ಜನತೆ ಕೇವಲ ಆರ್ಥಿಕ ಆಯಾಮದಲ್ಲಿ ನೋಡಿದ್ದಾರೆ ಎಂಬ ಗೌರವದ ನುಡಿಯೂ ಕೇಳಿ ಬಂದಿದೆ. ಅಮಾನ್ಯೀಕರಣದಿಂದ ಪ್ರತಿಫಲ - ಪ್ರತಿಕೂಲ ಪರಿಣಾಮಗಳೇನಿದ್ದರೂ ಇದೊಂದು ದಿಟ್ಟತನದ ಕ್ರಿಯಾಶೀಲ ನಿರ್ಧಾರವೆಂದು ಹೇಳಲಾಗುತ್ತಿದೆ.</p>
			<h3>ಬುಲೆಟ್‍ಟ್ರೇನ್ ಕಾಮಗಾರಿ ಉದ್ಘಾಟನೆ</h3>
			<figure class="float-md-right maxw-300"><img class="img-fluid" src="<?=PUBLIC_URL?>images/201712/0039a.jpg" /></figure>
			<p>ಜಪಾನ್ ದೇಶದ ಜೀಕಾ (ಜಪಾನೀಸ್ ಇಂಟರ್ ನ್ಯಾಷನಲ್ ಕೋ-ಆಪರೇಷನ್ ಏಜೆನ್ಸಿ) ನೆರವಿನೊಂದಿಗೆ ನಿರ್ಮಾಣವಾಗಲಿರುವ ಮುಂಬೈ-ಅಹ್ಮದಾಬಾದ್ ಬುಲೆಟ್‍ಟ್ರೇನ್ ನಿರ್ಮಾಣ ಕಾಮಗಾರಿಗೆ ಸೆಪ್ಟೆಂಬರ್ 14, 2017ರಂದು ಚಾಲನೆ ದೊರೆತಿದೆ. ಭಾರತದ ಪ್ರಧಾನಿ ನರೇಂದ್ರ ಮೋದಿ ಹಾಗೂ ಜಪಾನ್ ಪ್ರಧಾನಿ ಶಿಂಝೋ ಅಬೆ ಅವರು ಜೊತೆಗೂಡಿ ರೂ.1.10 ಲಕ್ಷಕೋಟಿಯ ಈ ಬೃಹತ್ ಮೊತ್ತದ ಯೋಜನೆಯ ಕಾಮಗಾರಿಯನ್ನು ಉದ್ಘಾಟಿಸಿದರು. ಮುಂಬೈ ಮತ್ತು ಅಹ್ಮದಾಬಾದ್ ನಡುವೆ ಒಟ್ಟು 5 ನಿಲ್ದಾಣಗಳನ್ನು ಹೊಂದಲಿರುವ ಈ ಬುಲೆಟ್‍ಟ್ರೇನ್ ಸಂಪೂರ್ಣವಾಗಿ ಭೂಮಿಯಿಂದ ಮೇಲ್ಮಟ್ಟದ ಕಾರಿಡಾರ್‍ನಲ್ಲಿಯೇ ನಿರ್ಮಾಣವಾಗಲಿದೆ. 2022ರ ಆಗಸ್ಟ್‍ನಲ್ಲಿ ನಿರ್ಮಾಣ ಪೂರ್ಣಗೊಳಿಸುವ ಆಶಯವಿರುವ ಈ ಯೋಜನೆಯ ಶೇ.81 ರಷ್ಟು ಹೂಡಿಕೆಯನ್ನು ಜಪಾನ್ ದೇಶದ ಜೀಕಾ ಶೇ. 0.1 ಬಡ್ಡಿದರದಲ್ಲಿ ಹಾಗೂ ಮೊದಲ 15 ವರ್ಷಗಳ ಅವಧಿಯ ಸಾಲ ಮುಂದೂಡಿಕೆಯ ಆಯ್ಕೆ ಹೊಂದಿದಂತೆ ಒಟ್ಟು 50 ವರ್ಷಗಳ ಸಾಲ ಮರುಪಾವತಿಯ ಸೌಲಭ್ಯದಲ್ಲಿ ನೀಡುತ್ತಿದೆ.</p>
			<figure class="float-md-left maxw-300"><img class="img-fluid" src="<?=PUBLIC_URL?>images/201712/0039b.jpg" /></figure>
			<p>ಆದರೆ, ಈ ಬಹು ಮೊತ್ತದ ಯೋಜನೆಯು ಭಾರತೀಯ ರೈಲ್ವೆ ಇಲಾಖೆಗೆ ಬೇಕಿತ್ತೇ ಎಂಬ ಕೂಗು ದೇಶದೆಲ್ಲೆಡೆ ಹಬ್ಬಿದೆ. ಪ್ರತಿ ಪ್ರಯಾಣಕ್ಕೆ ಕನಿಷ್ಠ ರೂ.3,000 ನೀಡಿಪ್ರತಿದಿನ ಒಂದುಲಕ್ಷ ಪ್ರಯಾಣಿಕರನ್ನು ಸಾಗಿಸಿದರೆ ಮಾತ್ರ ಆರ್ಥಿಕವಾಗಿ ಯಶಸ್ವಿಯಾಗಲಿರುವ ಈ ಯೋಜನೆ ಲಾಭದಾಯಕವೇ ಎಂಬ ಪ್ರಶ್ನೆಯನ್ನು ಹಲವಾರು ಆರ್ಥಿಕ ತಜ್ಞರುಈ ಸಂದರ್ಭದಲ್ಲಿ ಎತ್ತಿದ್ದಾರೆ. ದೇಶದ ಪ್ರಗತಿಯ ಹಾಗೂ ಮುನ್ನೋಟದ ಸಂಕೇತವಾಗಿ ಈ ಯೋಜನೆಯನ್ನು ಜಾರಿಗೊಳಿಸುವ ನಿರ್ಧಾರವನ್ನು ಸಮರ್ಥಿಸಿಕೊಂಡಿರುವ ಕೇಂದ್ರ ಸರ್ಕಾರಮುಂದಿನ ವರ್ಷಗಳಲ್ಲಿನ ಆರ್ಥಿಕ ಪ್ರಗತಿಮತ್ತುಪ್ರಯಾಣದ ಹೆಚ್ಚಳ ಈ ಬುಲೆಟ್‍ಟ್ರೇನ್ ಯೋಜನೆಯನ್ನು ಫಲದಾಯಕ ಮಾಡುವುದೆಂದು ಹೇಳಿದೆ.</p>
			<h3>ಸೌಭಾಗ್ಯ ಯೋಜನೆ</h3>
			<figure class="float-md-right maxw-300"><img class="img-fluid" src="<?=PUBLIC_URL?>images/201712/0040a.jpg" /></figure>
			<p>ದೇಶದ ಪ್ರತಿಯೊಂದು ಹಳ್ಳಿಯ ಪ್ರತಿಯೊಂದು ಮನೆಗೂ ವಿದ್ಯುಚ್ಛಕ್ತಿ ಪೂರೈಕೆ ಮಾಡುವ ಸಲುವಾಗಿ ಕೇಂದ್ರ ಸರ್ಕಾರರೂ. 16,320 ಕೋಟಿಗಳ ಸೌಭಾಗ್ಯ ಯೋಜನೆಯನ್ನು ಪ್ರಾರಂಭ ಮಾಡಿದೆ. ಪ್ರಧಾನ ಮಂತ್ರಿ ‘ಸಹಜ್ ಬಿಜ್ಲಿ ಹರ್‍ಘರ್ ಯೋಜನಾ’ ಎಂಬ ಯೋಜನೆಯ ಸಂಕ್ಷಿಪ್ತ ರೂಪವಾದ ಈ ಸೌಭಾಗ್ಯ ಯೋಜನೆ 2018ರ ಡಿಸೆಂಬರ್ ಅಂತ್ಯದೊಳಗೆ ದೇಶದೆಲ್ಲೆಡೆ ವಿದ್ಯುಚ್ಛಕ್ತಿ ಬಳಕೆ ಬಯಸುವ ಎಲ್ಲರ ಮನೆಗಳಿಗೆ ವಿದ್ಯುಚ್ಛಕ್ತಿ ಪೂರೈಸುವ ಇರಾದೆ ಹೊಂದಿದೆ. ದೀನ್ ದಯಾಳ್ ಉಪಾಧ್ಯಾಯ ಯೋಜನೆಯ ಮುಂದುವರೆದ ಭಾಗದಂತಿರುವ ಈ ಸೌಭಾಗ್ಯಂ iÉೂೀಜನೆ ದೇಶದ ಎಲ್ಲಾ ಹಳ್ಳಿಗಳನ್ನೂ ವಿದ್ಯುಚ್ಛಕ್ತಿ ಜಾಲಕ್ಕೆ ಸಂಪರ್ಕಿಸಲಿದೆ.</p>
			<h3>ಎಕನಾಮಿಕ್ ಅಡ್ವೈಸರಿ ಕೌನ್ಸಿಲ್ ರಚನೆ</h3>
			<p>ದೇಶದ ಆರ್ಥಿಕ ಬೆಳವಣಿಗೆ ಕುಂಠಿತಗೊಂಡಿರುವ ಆತಂಕದಲ್ಲಿ ಕೇಂದ್ರ ಸರ್ಕಾರ ಆರ್ಥಿಕ ಸಲಹಾ ಪರಿಷತ್ತೊಂದನ್ನು ರಚಿಸಿದೆ. ಇದು ಪ್ರಧಾನ ಮಂತ್ರಿ ಕಾರ್ಯಾಲಯಕ್ಕೆ ವರದಿ ಸಲ್ಲಿಸಲಿದೆ. ಬಿಬೇಕ್‍ದೇಬ್‍ರಾಯ್ ಅವರು ಅಧ್ಯಕ್ಷರಾಗಿರುವ ಈ ಸಮಿತಿ ಸುರ್ಜಿತ್ ಭಲ್ಲಾ, ರತನ್ ವಾಟಾಲ್, ರತಿರಾಯ್ ಹಾಗೂ ಆಶಿಮಾ ಗೋಯಲ್ ಎಂಬ ಆರ್ಥಿಕತಜ್ಞರನ್ನು ಒಳಗೊಂಡಿದೆ. ನೀತಿ ಆಯೋಗಕ್ಕೆ ಹೊರತಾಗಿ ಪ್ರಧಾನಮಂತ್ರಿಗಳ ಕಾರ್ಯಾಲಯಕ್ಕೆ ಆರ್ಥಿಕ ಸಲಹೆ ನೀಡಲಿರುವ ಈ ಸಮಿತಿ ಈಗಾಗಲೇ ದೇಶದ ಆರ್ಥಿಕ ಪರಿಸ್ಥಿತಿಯನ್ನು ಸುಧಾರಿಸಲು 10 ಅಂಶಗಳನ್ನು ಒಳಗೊಂಡ ತನ್ನ ವರದಿಯನ್ನು ಸಲ್ಲಿಸಿದೆ.</p>
			<h3>ಜಿಡಿಪಿ ಪ್ರಗತಿಯ ದರದಲ್ಲಿ ಇಳಿಕೆ</h3>
			<p>ಕೇಂದ್ರ ಸರ್ಕಾರದ ಕೇಂದ್ರೀಯ ಸಂಖ್ಯಾಶಾಸ್ತ್ರ ಸಂಸ್ಥೆ (ಸಿಎಸ್‍ಒ) ಬಿಡುಗಡೆ ಮಾಡಿರುವ ಅಂಕಿ ಅಂಶಗಳಂತೆ 2017ರ ಏಪ್ರಿಲ್-ಜೂನ್ ಮೊದಲ ತ್ರೈಮಾಸಿಕದಲ್ಲಿ ದೇಶದ ಜಿಡಿಪಿ ಪ್ರಗತಿದರ ಶೇ.5.7ಕ್ಕೆ ಕುಸಿದಿದೆ. 2016-17ರ ಮೊದಲ ತ್ರೈಮಾಸಿಕದಲ್ಲಿ 7.9 ರಷ್ಟಿದ್ದ ಜಿಡಿಪಿ ಬೆಳವಣಿಗೆ ಮುಂದಿನ ತ್ರೈಮಾಸಿಕಗಳಲ್ಲಿ 7.5%, 7% ಹಾಗೂ 6.1%ಗೆ ಇಳಿದಿತ್ತು. ಇದೀಗ 2017-18ರ ಮೊದಲ ತ್ರೈಮಾಸಿಕ ಶೇ.5.7ಕ್ಕೆ ಇಳಿದು ಒಟ್ಟಾರೆ 2017ರ ಜಿಡಿಪಿ ಬೆಳವಣಿಗೆ ದರಶೇ. 6ರನ್ನು ಮೀರುವುದೋ ಇಲ್ಲವೋ ಎಂಬ ಆತಂಕ ಮೂಡಿಸಿದೆ.</p>
			<h3>ಜಿಎಸ್‍ಟಿ ಅನುμÁ್ಠನದ ಮೊದಲ ಮೂರು ತಿಂಗಳು</h3>
			<figure class="float-md-left maxw-300"><img class="img-fluid" src="<?=PUBLIC_URL?>images/201712/0040b.jpg" /></figure>
			<p>2017ರ ಜುಲೈ 1ರಿಂದ ಪ್ರಾರಂಭವಾಗಿರುವ ‘ಗೂಡ್ಸ್ ಅಂಡ್ ಸರ್ವೀಸಸ್ ಟ್ಯಾಕ್ಸ್’ (ಜಿಎಸ್‍ಟಿ) ಇದೇ ಸೆಪ್ಟೆಂಬರ್ 30ಕ್ಕೆ ಮೂರು ತಿಂಗಳ ಅನುμÁ್ಠನದ ಅವಧಿಯನ್ನು ಪೂರೈಸಿದೆ. ಜುಲೈ ತಿಂಗಳಲ್ಲಿ ಒಟ್ಟಾರೆ ರೂ.94,063 ಕೋಟಿಯಷ್ಟು ಜಿಎಸ್‍ಟಿ ತೆರಿಗೆ ಸಂಗ್ರಹವಾಗಿದ್ದರೆ ಆಗಸ್ಟ್ ತಿಂಗಳಲ್ಲಿ ಈ ಸಂಗ್ರಹ ರೂ. 90,669ಕ್ಕೆ ಇಳಿದಿದೆ. ಸೆಪ್ಟೆಂಬರ್ ಹಾಗೂ ಅಕ್ಟೋಬರ್ ತಿಂಗಳುಗಳ ತೆರಿಗೆ ಸಂಗ್ರಹ ಮುಂದಿನ ದಿನಗಳಲ್ಲಿ ಜಿಎಸ್‍ಟಿ ಕೇಂದ್ರ ಸರ್ಕಾರದ ಅಪರೋಕ್ಷ ತೆರಿಗೆ ಸಂಗ್ರಹಕ್ಕೆ ಫಲದಾಯಕವೋ ಅಲ್ಲವೋ ಎಂಬ ಕುರುಹು ನೀಡಲಿದೆ.</p>
			<p>ಮೊದಲ ಮೂರು ತಿಂಗಳುಗಳಲ್ಲಿ ಹಲ ವಾರು ಬಾರಿ ಸಭೆ ಸೇರಿರುವ ಜಿಎಸ್‍ಟಿ ಕೌನ್ಸಿಲ್, ಜಿಎಸ್‍ಟಿ ತೆರಿಗೆ ಕಾನೂನಿನಲ್ಲಿ ಹಲವಾರು ಸುಧಾರಣೆಗಳನ್ನು ತಂದಿದೆ. ರೂ.20 ಲಕ್ಷಕ್ಕಿಂತ ಕಡಿಮೆ ವಹಿವಾಟನ್ನು ಹೊಂದಿರುವ ಸಣ್ಣ ಉದ್ಯಮದಾರರಿಗೆ ಜಿಎಸ್‍ಟಿ ತೆರಿಗೆಯಿಂದ ವಿನಾಯಿತಿ ನೀಡಿ ವಾರ್ಷಿಕ ರೂ.75 ಲಕ್ಷಕ್ಕೂ ಕಡಿಮೆ ವಹಿವಾಟು ಇರುವ ವ್ಯಾಪಾರಗಳಿಗೆ ಕಂಪೋಸಿಷನ್ ಸ್ಕೀಮ್‍ನ ಅಡಿ ಕಡಿಮೆತೆರಿಗೆ ಅನ್ವಯವಾಗುವಂತೆ ಸುಧಾರಣೆಗಳನ್ನು ಮಾಡಿದೆ.</p>
			<p>ಇದುವರೆಗೂ ಪೆಟ್ರೋಲಿಯಂ ಮತ್ತು ಮದ್ಯದ ಉತ್ಪಾದನೆಗಳನ್ನು ಜಿಎಸ್‍ಟಿ ಕಾನೂನಿನಿಂದ ಹೊರಗಿಟ್ಟು ಇವೆರಡೂ ಉತ್ಪಾದನೆಗಳ ಮೇಲೆ ಹಿಂದಿನಂತೆ ಹೆಚ್ಚಿನ ತೆರಿಗೆ ದರ ಮುಂದುವರೆಯುವಂತೆ ಜಿಎಸ್‍ಟಿ ಪರಿಷತ್ತು ನಿರ್ಣಯ ಕೈಗೊಂಡಿದೆ. ಆದಾಗ್ಯೂ, ಹಲವಾರುಆದ್ಯತಾ ವಲಯಗಳಿಗೆ ಜಿಎಸ್‍ಟಿ ತೆರಿಗೆ ದರವನ್ನು ಕಡಿಮೆಗೊಳಿಸುವಂತೆ ಜಿಎಸ್‍ಟಿ ಪರಿಷತ್ತಿನ ಮುಂದೆ ಒತ್ತಡ ಹೇರಲಾಗುತ್ತಿದೆ. ನವಂಬರ್ 10 ರಂದು ಸಭೆ ಸೇರಿದ ಜಿಎಸ್‍ಟಿ ಪರಿಷತ್ತು ಹಲವಾರು ಆವಶ್ಯಕ ವಸ್ತುಗಳ ಮೇಲಿನ ದರಕಡಿಮೆ ಮಾಡಿ, ಶೇಕಡಾ 28ರ ದರವನ್ನು ಕೇವಲ 50 ಐμÁರಾಮಿ ಪದಾರ್ಥಗಳಿಗೆ ಮಾತ್ರ ಸೀಮಿತಗೊಳಿಸಿದೆ.</p>
			<h3>ಏಂಗೆಲಾ ಮರ್ಕೆಲ್‍ಗೆ ಮತ್ತೆ ಜಯ</h3>
			<figure class="float-md-right maxw-300"><img class="img-fluid" src="<?=PUBLIC_URL?>images/201712/0041a.jpg" /></figure>
			<p>ಇದೇ ಸೆಪ್ಟೆಂಬರ್ 24, 2017 ರಂದು ನಡೆದ ಜರ್ಮನಿಯ ಸಂಸತ್ತು ಬುಂಡೆಸ್ಟಾಗ್‍ಗೆ ನಡೆದ ಸಾರ್ವತ್ರಿಕ ಚುನಾವಣೆಯಲ್ಲಿ ಕ್ರಿಶ್ಚಿಯನ್ ಡೆಮಾ ಕ್ರಟಿಕ್ ಯೂನಿಯನ್ ಮತ್ತು ಕ್ರಿಶ್ಚಿಯನ್ ಸೋಷಿಯಲ್ ಯೂನಿಯನ್ ಮೈತ್ರಿ ಕೂಟದ ಏಂಗೆಲಾ ಮರ್ಕೆಲ್ ಗೆದ್ದು 4ನೇ ಬಾರಿಗೆ ಮತ್ತೊಮ್ಮೆ ಜರ್ಮನಿಯ ಚಾನ್ಸೆಲರ್ ಆಗಿ ಆಯ್ಕೆಯಾಗಿದ್ದಾರೆ. ಆದರೂ ಇವರ ಮೈತ್ರಿಕೂಟಕ್ಕೆ ಹಿಂದಿನ ಚುನಾವಣೆಗೆ ಹೋಲಿಸಿದರೆ ಶೇ.8ರಷ್ಟು ಕಡಿಮೆ ಮತ ಬಂದಿದ್ದು, ಒಟ್ಟಾರೆ ಮತಗಳ ಪ್ರಮಾಣ ಶೇಕಡ 33ಕ್ಕೆ ಇಳಿದಿದೆ.</p>
			<p>ಮೊದಲನೆಯ ಬಾರಿಗೆ ಜರ್ಮನಿ ಕೇವಲ ಜರ್ಮನ್ನರಿಗೆನ್ನುವ ಉಗ್ರ ಬಲಪಂಥೀಯ ಪಕ್ಷವಾದ ‘ಆಲ್ಟರ್ನೇಟಿವ್ ಫಾರ್ ಜರ್ಮನಿ’ (ಎಎಫ್‍ಡಿ) ಶೇ.12.6 ರಷ್ಟು ಮತ ಪಡೆದು ಜರ್ಮನಿಯ ಸಂಸತ್ತನ್ನು ಪ್ರವೇಶಿಸಿದೆ. ಮರ್ಕೆಲ್‍ರವರ ಮೈತ್ರಿಕೂಟವು ಬೇರೆ ಪಕ್ಷಗಳಾದ ಎಫ್‍ಡಿಪಿ ಹಾಗೂ ಗ್ರೀನ್ಸ್ ಪಕ್ಷಗಳೊಂದಿಗೆ ಸೇರಿ ಸರ್ಕಾರ ರಚಿಸಿದೆ. ಉಳಿದಂತೆ ಸೋಷಿಯಲ್ ಡೆಮಾಕ್ರಾಟಿಕ್ ಪಕ್ಷ (ಎಸ್‍ಡಿಪಿ) ಹಾಗೂ ಎಡಪಂಥೀಯ ಪಕ್ಷಗಳು ಸಂಸತ್ತಿನಲ್ಲಿ ತಮ್ಮ ಬಲವನ್ನು ಕಳೆದು ಕೊಂಡಿವೆ. ಜರ್ಮನಿಯ ಲಿಸ್ಟ್ ಚುನಾವಣಾ ಪದ್ದತಿಯಂತೆ ಪಕ್ಷಗಳು ಪ್ರಾಂತ್ಯಗಳಲ್ಲಿ ಪಡೆಯುವ ಮತ ಪ್ರಮಾಣದ ಮೇಲೆ ಸಂಸತ್ತಿಗೆ ತಮ್ಮ ಪ್ರತಿನಿಧಿಗಳನ್ನು ಕಳಿಸುವ ಆರ್ಹತೆ ಪಡೆಯುತ್ತವೆ.</p>
			<h3>ಕರ್ಡಿಸ್ತಾನ್</h3>
			<figure class="float-md-left maxw-300"><img class="img-fluid" src="<?=PUBLIC_URL?>images/201712/0041b.jpg" /></figure>
			<p>ಇರಾನ್ ಮತ್ತು ಇರಾಖ್ ದೇಶಗಳ ಉತ್ತರ ಭಾಗದಲ್ಲಿ ಹಾಗೂ ಟರ್ಕಿ ದೇಶದ ದಕ್ಷಿಣ ಪೂರ್ವ ಭಾಗದಲ್ಲಿರುವ ಕರ್ಡ್ ಅಲ್ಪಸಂಖ್ಯಾತ ಜನರು ಇಡೀ ಪ್ರಪಂಚದಲ್ಲೇ ಸ್ವಂತ ದೇಶವನ್ನು ಹೊಂದಿರದ ಅತೀ ದೊಡ್ಡ ಅಲ್ಪಸಂಖ್ಯಾತ ಜನಾಂಗವಾಗಿದ್ದಾರೆ. ಒಟ್ಟಾರೆ 3.5 ಕೋಟಿಯಷ್ಟು ಇರುವ ಈ ಜನಾಂಗದವರು ಇರಾಖ್‍ನ ಸದ್ದಾಂ ಹುಸೇನ್ ಪತನದ ನಂತರದಲ್ಲಿ ತಮ್ಮದೇ ಆದ ಕರ್ಡಿಶ್ ಪೇಶ್‍ಮರ್ಗಾ ಎಂಬ ಸೈನ್ಯವನ್ನು ಕಟ್ಟಿ ಇರಾಖ್‍ನ ಉತ್ತರ ಭಾಗದಲ್ಲಿ ಸ್ವಾಯತ್ತತೆಯ ಆಡಳಿತ ಪ್ರಾರಂಭಿಸಿದ್ದಾರೆ. ಇದೇ ಸೆಪ್ಟೆಂಬರ್ 25, 2017 ರಂದು ನಡೆದ ಸಾರ್ವತ್ರಿಕ ಜನಾಭಿಪ್ರಾಯದಲ್ಲಿ ಕರ್ಡಿಶ್ ಸ್ವತಂತ್ರ ದೇಶದ ಪರವಾಗಿ ಬಂದ ಅಭೂತಪೂರ್ವ ಬಹುಮತದ ಅಭಿಪ್ರಾಯ ಇರಾಕ್, ಇರಾನ್ ಮತ್ತು ಟರ್ಕಿ ದೇಶಗಳ ಆಡಳಿತಾ ರೂಢ ಪಕ್ಷಗಳ ಕೆಂಗಣ್ಣಿಗೆ ಗುರಿಯಾಗಿದೆ.</p>
			<p>ನೆರೆ ಹೊರೆಯ ದೇಶಗಳ ಅಸಹಿಷ್ಣುತೆಯ ವಾತಾವರಣದಲ್ಲಿ ಕರ್ಡ್ ಜನರ ಈ ಪ್ರತ್ಯೇಕತೆಯ ಚಳವಳಿ ಮುಂದಿನ ಹಲವು ವರ್ಷಗಳಲ್ಲಿ ಅತ್ಯಂತ ಹಿಂಸಾತ್ಮಕ ಹಾಗೂ ಸಂಘರ್ಷಪೂರ್ಣ ಬೆಳವಣಿಗೆಯಾಗುವ ಸಂಭವವಿದೆ.</p>
			<h3>ರೊಹಿಂಗ್ಯಾ ನಿರಾಶ್ರಿತರ ಬವಣೆ</h3>
			<figure class="float-md-right maxw-300"><img class="img-fluid" src="<?=PUBLIC_URL?>images/201712/0041c.jpg" /></figure>
			<p>ಬರ್ಮಾ (ಮ್ಯಾನ್ಮಾರ್) ದೇಶದಲ್ಲಿ ಆಗಸ್ಟ್ 25, 2017ರಿಂದ ನಡೆದಿರುವಜನಾಂಗೀಯ ಕಲಹದಲ್ಲಿ ಸಾವಿರಾರುÀರೊಹಿಂಗ್ಯಾ ಮೂಲದಜನ ಮೃತಪಟ್ಟುಒಂದು ಲಕ್ಷಕ್ಕೂ ಮಿಗಿಲಾಗಿ ರೊಹಿಂಗ್ಯಾ ನಿರಾಶ್ರಿತರು ಬಾಂಗ್ಲಾದೇಶ ಹಾಗೂ ಭಾರತಕ್ಕೆ ವಲಸೆ ಬಂದಿದ್ದಾರೆ. ಬಾಂಗ್ಲಾದೇಶದಲ್ಲಿ ಸುಮಾರು 87,000ದಷ್ಟು ಹಾಗೂ ಭಾರತದಲ್ಲಿ 40,000ದಷ್ಟು ನಿರಾಶ್ರಿತರು ಅಕ್ರಮವಾಗಿ ವಲಸೆ ಬಂದಿದ್ದಾರೆ. ನಿರಾಶ್ರಿತರ ಈ ಬವಣೆಯಿಂದ ವಿಶ್ವದಾದ್ಯಂತ ಬರ್ಮಾದ ಆಡಳಿತ ಪಕ್ಷದ ಮುಖ್ಯಸ್ಥೆ ಆಂಗ್ ಸಾನ್ ಸೂಚಿ ಅವರ ಬಗ್ಗೆ ತೀವ್ರ ಆಕ್ಷೇಪ ಮೂಡುವ ಸನ್ನಿವೇಶ ನಿರ್ಮಾಣವಾಗಿದೆ. ಸ್ವತಃ ಎರಡು ದಶಕಗಳಿಗೂ ಮಿಗಿಲಾಗಿ ತಮ್ಮದೇ ಮನೆಯಲ್ಲಿ ಗೃಹ ಬಂಧನದಲ್ಲಿದ್ದ ಆಂಗ್ ಸಾನ್ ಸೂಚಿ ತಾವು ಅಧಿಕಾರಕ್ಕೆ ಬಂದ ನಂತರದಲ್ಲಿ ಅಲ್ಪಸಂಖ್ಯಾತ ರೊಹಿಂಗ್ಯಾ ಸಮುದಾಯದ ಜನರ ಮೂಲಭೂತ ಹಕ್ಕುಗಳನ್ನು ರಕ್ಷಿಸದಿರುವ ಬಗ್ಗೆ ವಿಶ್ವದೆಲ್ಲೆಡೆ ಅಸಹನೆ ಮೂಡಿದೆ. ಬರ್ಮಾದ ರಖೀನ್ ಪ್ರಾಂತ್ಯದಲ್ಲಿ ಒಟ್ಟಾರೆ 10 ಲಕ್ಷಕ್ಕೂ ಮಿಗಿಲಾಗಿರುವ ಈ ಅರಾಕನ್-ರೊಹಿಂಗ್ಯಾ ಜನರೆಂದು ಕರೆಯಲ್ಪಡುವ ಮತ್ತು ಬಂಗಾಳಿ ಭಾμÉಯನ್ನು ಮಾತನಾಡುವ ಜನರಿಗೆ ಇದುವರೆಗೆ ಮೂಲಭೂತ ಪೌರತ್ವದ ಹಕ್ಕು ಸಿಗದಿರುವುದು ಕೂಡಾ ವಿಶ್ವದ ಗಮನ ಸೆಳೆದಿದೆ. ಈ ರೊಹಿಂಗ್ಯಾ ಅಲ್ಪಸಂಖ್ಯಾತರ ಮತ್ತು ಬಹುಸಂಖ್ಯಾತ ಬರ್ಮಾ ಬೌದ್ಧ ಜನಾಂಗದವರ ನಡುವಿನ ವೈಮನಸ್ಸು ಈ ಘಟನೆಯೊಂದಿಗೆ ತಾರಕಕ್ಕೇರಿ ‘ಜನಾಂಗೀಯ ಶುದ್ಧೀಕರಣ’ದ ಮಟ್ಟಕ್ಕೆ ಹೋಗಿರುವುದು ಕೂಡಾ ಮಾನವ ಹಕ್ಕುಗಳ ಹೋರಾಟಗಾರರಲ್ಲಿ ಕಳವಳ ಮೂಡಿಸಿದೆ.</p>
			<h3>ಕ್ಯಾಟಲೋನಿಯಾ ಪ್ರತ್ಯೇಕತೆಯ ಚಳವಳಿ</h3>
			<figure class="float-md-left maxw-300"><img class="img-fluid" src="<?=PUBLIC_URL?>images/201712/0042a.jpg" /></figure>
			<p>ಸ್ಪೇನ್‍ದೇಶದ ಪೂರ್ವೋತ್ತರದ ತುದಿಯಲ್ಲಿ ಫ್ರಾನ್ಸ್‍ನ ದಕ್ಷಿಣ ತಟೀಯ ಸಮುದ್ರ ತೀರದ ಪಕ್ಕದಲ್ಲಿರುವ ಕ್ಯಾಟಲೋನಿಯಾ ಪ್ರಾಂತ್ಯದ ಜನರ ಪ್ರತ್ಯೇಕತೆಯ ಚಳುವಳಿ ಸ್ಕಾಟ್ಲೆಂಡ್ ಪ್ರತ್ಯೇಕತೆಯ ಚಳುವಳಿ ನಂತರದಲ್ಲಿ ಯೂರೋಪಿನ ಗಮನ ಸೆಳೆದಿದೆ. ಕರ್ನಾಟಕದ ಏಳನೇ ಒಂದು ಭಾಗದಷ್ಟು ಭೂಗೋಳ ಪ್ರದೇಶವಿರುವ ಕ್ಯಾಟಲೋನಿಯಾ ಪ್ರಾಂತ್ಯದಲ್ಲಿ ಸುಮಾರು 75 ಲಕ್ಷ ಜನರಿದ್ದಾರೆ. ಇವರು ತಮ್ಮದೇ ಕ್ಯಾಟಲೋನಿಯಾ ಭಾμÉಯನ್ನು ಮತ್ತು 300 ವರ್ಷಗಳ ಇತಿಹಾಸವನ್ನು ಹೊಂದಿದ್ದಾರೆ. ನಾಲ್ಕು ವಿಭಾಗಗಳನ್ನು ಒಳಗೊಂಡ ಈ ಕ್ಯಾಟಲೋನಿಯಾ ಪ್ರಾಂತ್ಯಕ್ಕೆ ಬಾರ್ಸಿಲೋನ ರಾಜಧಾನಿಯಾಗಿದೆ. ಸ್ಪೇನ್‍ದೇಶದ ಕೇವಲ ಶೇ.6.5 ರಷ್ಟು ಭೂ ಪ್ರದೇಶವಿರುವ ಕ್ಯಾಟಲೋನಿಯಾ ಪ್ರಾಂತ್ಯದ ಒಟ್ಟಾರೆ ಆರ್ಥಿಕ ಉತ್ಪಾದನೆ ಸ್ಪೇನ್‍ನ ಶೇ.19 ರಷ್ಟಿದೆ. ಹೀಗಾಗಿ ಉಳಿದ ಸ್ಪೇನ್‍ಜನರ ಹೋಲಿಕೆಯಲ್ಲಿ ಕ್ಯಾಟಲೋನಿಯಾ ಪ್ರಾಂತ್ಯದಜನರು ಶ್ರೀಮಂತರಾಗಿದ್ದಾರೆ. ಕ್ಯಾಟಲೋನಿಯಾದ ಒಟ್ಟು ಜಿಡಿಪಿ 336 ಬಿಲಿಯನ್ ಡಾಲರ್‍ಗಳಷ್ಟಿದ್ದು, ಇದು ಪೋರ್ಚುಗಲ್ ದೇಶದ ಒಟ್ಟು ಉತ್ಪಾದನೆಗಿಂತ ಹೆಚ್ಚಿದೆ. ಕ್ಯಾಟಲೋನಿಯಾದ ತಲಾವಾರು ಆರ್ಥಿಕ ಉತ್ಪಾದನೆ 43,837 ಡಾಲರ್‍ಗಳಷ್ಟಿದ್ದು, ಇಲ್ಲಿನ ಜನರು ದಕ್ಷಿಣಕೊರಿಯಾ, ಇಟಲಿ ಹಾಗೂ ಇಸ್ರೇಲ್ ದೇಶಗಳ ಜನರಿಗಿಂತ ಶ್ರೀಮಂತರು.</p>
			<p>2006ರಲ್ಲಿ ಕ್ಯಾಟಲೋನಿಯಾ ಪ್ರಾಂತ್ಯಕ್ಕೆ ನೀಡಿದ ಸ್ವಾಯತ್ತ ಕಾನೂನನ್ನು ಸ್ಪೇನ್‍ನ ಸರ್ವೋಚ್ಚ ನ್ಯಾಯಾಲಯ ಅಸಂವಿಧಾನಿಕ ಎಂದು ತಳ್ಳಿಹಾಕಿದ ನಂತರ ಶುರುವಾದ ಈ ಸ್ವಾಯತ್ತತೆಯ ಚಳವಳಿ 2014ರಿಂದ ಬಿರುಸು ಪಡೆದಿದೆ. ಕ್ಯಾಟಲೋನಿಯಾ ಪ್ರಾಂತ್ಯದ ಅಧ್ಯಕ್ಷ ಚಾಲ್ರ್ಸ್ ಪ್ಯೂಗ್‍ಡೆಮಾಂಟ್ ಅವರ ನೇತೃತ್ವದಲ್ಲಿ ಕ್ಯಾಟಲೋನಿಯಾದ ಪ್ರಾಂತೀಯ ಸಂಸತ್ತು ಸ್ವಾಯತ್ತತೆಯ ನಿರ್ಣಯ ಅಂಗೀಕರಿಸಿ ಒಟ್ಟಾರೆ ಸ್ಪೇನ್ ದೇಶದಿಂದ ಬಿಡುಗಡೆ ಹೊಂದಿ ಸ್ವತಂತ್ರ ದೇಶವಾಗುವ ಹೊಸ್ತಿಲಲ್ಲಿದೆ. ಈ ಚಳವಳಿ ಸ್ಪೇನ್‍ನ ಕನ್ಸರ್ವೇಟಿವ್ ಪಾಪ್ಯುಲರ್ ಪಕ್ಷದ ಆಡಳಿತವಿರುವ ಪ್ರಧಾನ ಮಂತ್ರಿ ಮಾರಿಯ ನೊರಹೋಯ್ ಅವರಿಗೆ ಪರಿಹರಿಸಲಾಗದ ಬಿಕ್ಕಟ್ಟು ತಂದು ಸ್ಪೇನ್ ಮತ್ತು ಕ್ಯಾಟಲೋನಿಯಾ ಜನರ ಆಶೋತ್ತರಗಳ ನಡುವೆ ಸಂಧಾನ ಅಥವಾ ಸಂಘರ್ಷದ ಆಯ್ಕೆ ಮುಂದೊಡ್ಡಿದೆ.</p>
			<p>ಆದರೆ ಯಾವುದೇ ಸಂಧಾನಕ್ಕೆ ಬಗ್ಗದ ಕ್ಯಾಟಲೋನಿಯಾ ಸಂಸತ್ತು ಅಕ್ಟೋಬರ್ 27 ರಂದು 70:10 ರ ಬಹುಮತದ ನಿರ್ಣಯದೊಂದಿಗೆ ಕ್ಯಾಟಲೋನಿಯಾ ಪ್ರಾಂತ್ಯದ ವಿಮೋಚನೆಯನ್ನು ಘೋಷಿಸಿತು. ತಕ್ಷಣವೇ ಸ್ಪೇನಿನ ಸೆನೆಟ್ ಬಹುಮತದ ತನ್ನ ನಿರ್ಣಯದೊಂದಿಗೆ ಕ್ಯಾಟಲೋನಿಯಾ ಸಂಸತ್ತನ್ನು ರದ್ದು ಮಾಡಿ ಪ್ರಾಂತ್ಯದ ಮೇಲೆ ತನ್ನ ನೇರ ಆಡಳಿತವನ್ನು ಹೇರಿತು. ಕಾಲ್ರ್ಸ್ ಪ್ಯೂಗ್ ಡೆಮಾಂಟ್ ದೇಶ ತೊರೆದು ಬೆಲ್ಜಿಯಂ ದೇಶದ ಬ್ರಸ್ಸೆಲ್ಸ್‍ನಲ್ಲಿ ತಮ್ಮ ಹೋರಾಟ ಮುಂದುವರೆಸಿದ್ದಾರೆ. ದೇಶದಲ್ಲೇ ಉಳಿದ ಇನ್ನಿತರ ಮುಖಂಡರನ್ನು ಬಂಧಿಸಿ ಕ್ಯಾಟಲೋನಿಯಾ ಚಳವಳಿಯನ್ನು ಹತ್ತಿಕ್ಕಲು ಸ್ಪೇನ್ ಪ್ರಯತ್ನಿಸುತ್ತಿದೆ. ಈ ಮಧ್ಯೆ ಕ್ಯಾಟಲೋನಿಯಾ ಸಂಸತ್ತಿಗೆ ಡಿಸೆಂಬರ್ 21 ರಂದು ಮರುಚುನಾವಣೆ ಘೋಷಿಸಲಾಗಿದೆ.</p>
			<h3>ಅಕ್ಟೋಬರ್ ಕ್ರಾಂತಿಗೆ ನೂರರ ಸಂಭ್ರಮ</h3>
			<figure class="float-md-right maxw-300"><img class="img-fluid" src="<?=PUBLIC_URL?>images/201712/0042b.jpg" /></figure>
			<p>20ನೇ ಶತಮಾನದ ಅತ್ಯಂತ ಗುರುತರ ಘಟನೆಗಳಲ್ಲಿ ಒಂದಾದ ರμÁ್ಯದ ಅಕ್ಟೋಬರ್ ಕ್ರಾಂತಿಗೆ ಇದೀಗ ಶತಮಾನೋತ್ಸವದ ಸಂಭ್ರಮ. ಲೆನಿನ್ ನೇತೃತ್ವದಲ್ಲಿ ಬಾಲ್ಶೇವಿಕರು 1917ರ ಅಕ್ಟೋಬರ್ ತಿಂಗಳಲ್ಲಿ ಸೇಂಟ್ ಪೀಟರ್ಸ್ ಬರ್ಗ್‍ನಲ್ಲಿ ಅಳಿದುಳಿದ ಅಲೆಕ್ಸಾಂಡರ್ ಕೆರೆನ್ಸ್ಕಿಯವರ ಸೋಶಿಯಲ್ ಡೆಮಾಕ್ರೆಟಿಕ್ ಪಕ್ಷದ ಸರ್ಕಾರವನ್ನು ಉಚ್ಛಾಟಿಸಿ ತಮ್ಮಕಮ್ಯುನಿಸ್ಟ್ ಸರ್ಕಾರವನ್ನು ಸ್ಥಾಪಿಸಿದ್ದರು. ನಂತರದ ಸಾಮಾಜಿಕ ರಕ್ತ ಕ್ರಾಂತಿಯಲ್ಲಿ ರμÁ್ಯದ 25 ಲಕ್ಷಕ್ಕೂ ಮಿಗಿಲಾದ ಸಾವು ನೋವು ಉಂಟಾದರೂ ಶತಮಾನದ ಅತ್ಯಂತ ಮಹತ್ತರವಾದ ಮೂಲಭೂತ ಬದಲಾವಣೆಗಳಿಗೆ ಈ ಅಕ್ಟೋಬರ್ ಕ್ರಾಂತಿ ಮುನ್ನುಡಿಯಾಯಿತು.</p>
			<p>ಮೊದಲನೇ ಮಹಾಯುದ್ಧದಲ್ಲಿನ ಹಿನ್ನೆಡೆ ಹಾಗೂ ತೀವ್ರ ಆರ್ಥಿಕ ಬವಣೆಗಳು ಮಾರ್ಚ್ 1917ರಲ್ಲಿ ರμÁ್ಯದ ಜಾóರ್ ಚಕ್ರವರ್ತಿ ಇಮ್ಮಡಿ ನಿಕೊಲಾಸ್‍ನ ಪದಚ್ಯುತಿಗೆ ಕಾರಣವಾದವು. ನಂತರದಲ್ಲಿಅಧಿಕಾರ ಹಿಡಿz ÀರμÁ್ಯ ಸೋಶಿಯಲ್ ಡೆಮಾಕ್ರೆಟಿಕ್ ಪಕ್ಷದ ಕೆರೆನ್ಸ್ಕಿಯ ತಾತ್ಕಾಲಿಕ ಸರ್ಕಾರವು ಕೂಡಾ ದೇಶದ ಆರಾಜಕ ಸನ್ನಿವೇಶವನ್ನು ತಹಬದಿಗೆ ತರಲು ಅಸಫಲವಾಗಿತ್ತು. ಆದರೂ ಕೆರೆನ್ಸ್ಕಿಯ ಸರ್ಕಾರ ಕ್ರಾಂತಿಗೆ ಸಂಚು ಹೂಡುತ್ತಿದ್ದ ಕಮ್ಯುನಿಸ್ಟರನ್ನು ಹುಡುಕಿ ಬೇಟೆ ಆಡುತ್ತಿದ್ದ ಸಂದರ್ಭದಲ್ಲಿ ಬಾಲ್ಶೆವಕ್ (ಬಹುಮತದ) ಕಮ್ಯುನಿಸ್ಟ್ ಮುಖಂಡರಲ್ಲಿ ಒಬ್ಬರಾದ ಲೆನಿನ್ ಫಿನ್‍ಲ್ಯಾಂಡ್‍ದೇಶದಲ್ಲಿಅವಿತು ಕುಳಿತಿದ್ದರು. ರμÁ್ಯದೊಡನೆ ಶಾಂತಿಒಪ್ಪಂದಕ್ಕೆ ಬಂದಲ್ಲಿ ಪಶ್ಚಿಮ ಭಾಗದ ಸೈನಿಕ ಸರಂಜಾಮುಗಳನ್ನು ಪೂರ್ವ ದಿಕ್ಕಿಗೆ ಕಳಿಸಿ ಯುದ್ಧ ಗೆಲ್ಲಬಹುದೆನ್ನುವ ಸಂಚಿನ ಫಲವಾಗಿ ಜರ್ಮನಿಯ ನೆರವಿನೊಂದಿಗೆ ಲೆನಿನ್ ಮತ್ತೆರμÁ್ಯ ಪ್ರವೇಶಿಸಿದರು. ಐತಿಹಾಸಿಕ ಅಕ್ಟೋಬರ್ 25 ರಂದು (ಇಂದಿನ ಪಾಶ್ಚಿಮಾತ್ಯ ಕ್ಯಾಲೆಂಡರ್‍ನಂತೆ ನವಂಬರ್ 7 ರಂದು) ಲೆನಿನ್ ನೇತೃತ್ವದಲ್ಲಿ ಪೀಟರ್ಸ್‍ಬರ್ಗ್‍ನಲ್ಲಿದ್ದ ಅತೃಪ್ತ ಕಾರ್ಮಿಕ ವರ್ಗ ಹಾಗೂ ಸೈನಿಕ-ನಾವಿಕರೊಂದಿಗೆ ದಂಗೆಯೆದ್ದು ಬಾಲ್ಶೇವಿಕರು ಅಧಿಕಾರ ಹಿಡಿದರು. ನಂತರ ನವಂಬರ್ 25 ರಂದು ನಡೆದ ಚುನಾವಣೆಯಲ್ಲಿ ಕೆರೆನ್ಸ್ಕಿಯ ಸೋಶಿಯಲ್ ಡೆಮಾಕ್ರೆಟಿಕ್ ಪಕ್ಷವು ಬಹುಮತ ಪಡೆದರೂ ಸೈನಿಕರ ಹಾಗೂ ಮುಖ್ಯ ನಗರಗಳ ಬೆಂಬಲ ಪಡೆದಿದ್ದ ಕಮ್ಯುನಿಸ್ಟರು ಪ್ರಜಾಪ್ರಭುತ್ವಕ್ಕೆ ತಿಲಾಂಜಲಿಯಿಟ್ಟು ತಮ್ಮ ಏಕಪಕ್ಷ ಸರ್ವಾಧಿಕಾರಿ ಆಡಳಿತವನ್ನು ಪ್ರಾರಂಭಿಸಿದರು. ಹೀಗೆ 1917ರಲ್ಲಿ ಹುಟ್ಟಿದ ಸೋವಿಯತ್ ಒಕ್ಕೂಟ 1989 ರವರೆಗೂ 20ನೇ ಶತಮಾನದಲ್ಲಿನ ಪ್ರಪಂಚದ ಅತ್ಯಂತ ಪ್ರಭಾವಿ ಶಕ್ತಿಕೇಂದ್ರವಾಯಿತು.</p>
			<p>ಆರ್ಥಿಕ ಉತ್ಪಾದನೆಯ ಮೂಲಗಳಾದ ಕೃಷಿ ಭೂಮಿಯನ್ನು ಹಾಗೂ ಔದ್ಯೋಗಿಕ ಕಾರ್ಖಾನೆಗಳನ್ನು ಖಾಸಗಿ ಒಡೆತನದಿಂದ ಕಿತ್ತು ಸಹಕಾರಿ ಸೋವಿಯತ್ ಒಡೆತನಕ್ಕೆ ನೀಡಿದ ಈ ಕ್ರಾಂತಿ ನಂತರದ ದಶಕಗಳಲ್ಲಿ ಸೋವಿಯತ್ ಒಕ್ಕೂಟದ ಕ್ಷಿಪ್ರ ಆರ್ಥಿಕ ಬೆಳವಣಿಗೆಗೂ ಕಾರಣವಾಯಿತು. 20ನೇ ಶತಮಾನದ ಕಡೆಯ ಎರಡು ಮೂರು ದಶಕಗಳವರೆಗೂ ಪ್ರಜಾಪ್ರಭುತ್ವ ಹಾಗೂ ಮುಕ್ತ ಮಾರುಕಟ್ಟೆಯ ಬಂಡವಾಳಶಾಹಿ ವಾದಕ್ಕೆ ಅತ್ಯಂತ ತೀಕ್ಷ್ಣ ಪ್ರತಿ ಸ್ಪರ್ಧಿಯಾಯಿತು. ಎರಡನೇ ಮಹಾಯುದ್ಧದಲ್ಲಿ ಜರ್ಮನಿಯ ಸೋಲಿಗೆ ಅತ್ಯಂತ ಮುಖ್ಯ ಕಾರಣವಾದರೆ ನಂತರದ ನಾಲ್ಕು ದಶಕಗಳ ಶೀತಲ ಸಮರಕ್ಕೂ ಕಾರಣವಾಯಿತು. ಶತಮಾನದ ಆಶೋತ್ತರಗಳಿಗೆ ಹಾಗೂ ಸಮತಾವಾದದ ಕನಸಿಗೆ ಮೂರ್ತರೂಪ ನೀಡಿತು. ಭಾರತದ ಕಮ್ಯುನಿಸ್ಟ್ ಪಕ್ಷಗಳ ತಾಯಿಬೇರಾಯಿತು. 1989ರಲ್ಲಿ ಸೋವಿಯತ್ ಒಕ್ಕೂಟದ ಪತನವಾಗುವವರೆಗೂ ಹಾಗೂ ನಂತರದದಿನಗಳಲ್ಲಿ ಚೀನಾ ಆರ್ಥಿಕ ಸುಧಾರಣೆಗಳನ್ನು ಅಪ್ಪಿಕೊಳ್ಳುವವರೆಗೂ 20ನೇ ಶತಮಾನದ ಅತ್ಯಂತ ಪ್ರಭಾವಿ ವಿಚಾರಧಾರೆಯಾಗಿ ಬೆಳೆದು ಬಂದ ಕಮ್ಯುನಿಸ್ಟ್ ಸಿದ್ಧಾಂತಕ್ಕೆ ಇದೇ ಅಕ್ಟೋಬರ್ ಕ್ರಾಂತಿ ನಾಂದಿ ಹಾಡಿತ್ತು.</p>
			<p>ವಿಶ್ವದೆಲ್ಲೆಡೆ ಎಡಪಂಥೀಯ ಒಲವುಳ್ಳ ಚಿಂತಕರು ಮತ್ತು ಸಂಸ್ಥೆಗಳು ಅಕ್ಟೋಬರ್ ಕ್ರಾಂತಿಯ ಶತಮಾನೋತ್ಸವವನ್ನು ನೆನಪಿಸಿಕೊಂಡರೆ, ಕ್ರಾಂತಿಯತವರಾದ ರμÁ್ಯದಲ್ಲಿ ಮಾತ್ರ ನೀರವ ಮೌನ. ಕಮ್ಯುನಿಸ್ಟ್ ಇತಿಹಾಸವನ್ನು ಅಳಿಸಿ ಮರೆಯಲು ಯತ್ನಿಸುತ್ತಿರುವ ರμÁ್ಯದ ಪುಟಿನ್‍ರವರ ಸರ್ಕಾರ ಅಕ್ಟೋಬರ್ ಕ್ರಾಂತಿಯ ಆಚರಣೆ ಮಾಡುವವರನ್ನು ಆಡಳಿತ ವಿರೋಧಿ ದೇಶದ್ರೋಹಿಗಳೆನ್ನಬಹುದೆಂಬ ಸಾಧ್ಯತೆಯಲ್ಲಿ ರμÁ್ಯದೆಲ್ಲೆಡೆ ಈಗ ಸದ್ದಿಲ್ಲದ ಕಸಿವಿಸಿ ಮೂಡಿದೆ. ರμÁ್ಯದ ಅಕ್ಟೋಬರ್ ಕ್ರಾಂತಿಗಿಂತ 1949ರ ತಮ್ಮರೈತಕ್ರಾಂತಿಯೇ ಮೇಲೆನ್ನುವ ಚೀನಾ ಕೂಡಾ ಕ್ರಾಂತಿಯ ಶತಮಾನೋತ್ಸವ ಆಚರಿಸುವ ಯಾವುದೇ ಸಡಗರ ತೋರುತ್ತಿಲ್ಲ. ಇವುಗಳ ಮಧ್ಯೆ ಕ್ರಾಂತಿಯ ದಿನಗಳನ್ನು ನೆನಪಿಸಿಕೊಳ್ಳುತ್ತಿರುವ ಭಾರತದ ವೈಚಾರಿಕ ವಲಯವೇತಕ್ಕ ಮಟ್ಟಿಗೆ ಆರೋಗ್ಯಕರವೇನೋ ಎಂಬ ಗುಮಾನಿಯುಕ್ತ ತೀರ್ಮಾನಕ್ಕೆ ಬರುವಂತಾಗಿದೆ.</p>
			<p>ಭೌತ ಶಾಸ್ತ್ರ</p>
			<p>1. ರೈನರ್ ವೈಸ್, ಎಮ್.ಐ.ಟಿ, ಬಾಸ್ಟನ್, ಯುಎಸ್‍ಎ</p>
			<p>2. ಬ್ಯಾರಿಸಿ. ಬ್ಯಾರಿಶ್-ಕ್ಯಾಲ್‍ಟೆಕ್, ಕ್ಯಾಲಿಫೋರ್ನಿಯಾ, ಯುಎಸ್‍ಎ</p>
			<p>3. ಕಿಪ್‍ಎಸ್. ಥಾರ್ನ್, ಕ್ಯಾಲ್‍ಟೆಕ್, ಕ್ಯಾಲಿಫೋರ್ನಿಯಾ, ಯುಎಸ್‍ಎ ಲೈಗೊ ಉಪಕರಣದ ಆವಿμÁ್ಕರದ ಬಗ್ಗೆ ಹಾಗೂ ಗುರುತ್ವಾಕರ್ಷಣೆಯ ಅಲೆಗಳ ಮಾಪನದ ಬಗೆಗಿನ ಗುರುತರ ಕಾಣಿಕೆಗೆ ಪ್ರಶಸ್ತಿ ನೀಡಲಾಗಿದೆ ‘ಲೈಗೋ’, ಪ್ರಪಂಚದ ಅತೀ ದೊಡ್ಡ ಗುರುತ್ವಾಕರ್ಷಣ ಅಲೆಗಳ ಮಾಪನ ಕೇಂದ್ರ. ಇದು ಅಮೇರಿಕಾದ ಲೂಸಿಯಾನ ಪ್ರಾಂತ್ಯದ ಲಿವಿಂಗ್‍ಸ್ಟನ್ ಎಂಬ ಜಾಗದಲ್ಲಿದೆ.</p>
			<p>ರಸಾಯನ ಶಾಸ್ತ್ರ</p>
			<p>1. ಜ್ಯಾಕ್‍ಡುಬೋಶೆಟ್ - ಲೂಸನ್, ಸ್ವಟ್ಜರ್‍ಲ್ಯಾಂಡ್</p>
			<p>2. ಜೋಕಿಮ್ ಫ್ರ್ಯಾಂಕ್, ಕೊಲಂಬಿಯಾ ವಿವಿ, ನ್ಯೂಯಾರ್ಕ್</p>
			<p>3. ರಿಚರ್ಡ್ ಹೆಂಡರ್‍ಸನ್, ಕೇಂಬ್ರಿಡ್ಜ್ ವಿವಿ, ಯು.ಕೆ. ದ್ರವಣದಲ್ಲಿ ಬಯೋಮಾಲಿ ಕ್ಯೂಲ್‍ಗಳ ರಚನೆಯ ಕರಾರು ವಾಕ್ಕಾದ ನಿರ್ಧಾರಕ್ಕೆ ಉಪಯುಕ್ತ ಅತಿಶೀತಲ ಸೂಕ್ಷ್ಮದರ್ಶಕ ಆವಿμÁ್ಕರ ಮಾಡಿದ ಕೊಡುಗೆಗೆ ಪ್ರಶಸ್ತಿ ನೀಡಲಾಗಿದೆ.</p>
			<p>ಔಷಧಿ ಶಾಸ್ತ್ರ</p>
			<p>1. ಜೆಫ್ರಿ ಸಿ. ಹಾಲ್, ಮೈನ್ ವಿವಿ, ಯುಎಸ್‍ಎ</p>
			<p>2. ಮೈಕೇಲ್‍ರಾಸ್‍ಬ್ಯಾಶ್ - ಬ್ರಾಂಡೈಸ್ ವಿವಿ, ಬಾಸ್ಟನ್</p>
			<p>3. ಮೈಕೇಲ್‍ಯಂಗ್, ರಾಕ್‍ಫೆಲ್ಲರ್ ವಿವಿ, ನ್ಯೂಯಾರ್ಕ್ ದೈನಂದಿನ 24 ಗಂಟೆಗಳ ಕಾಲಚಕ್ರವನ್ನು ನಿರ್ಧರಿಸುವ ಮಾಲಿಕ್ಯುಲಾರ್ ಯಾಂತ್ರಿಕತೆಯ ಬಗೆಗಿನ ಆವಿμÁ್ಕರದ ಬಗೆಗಿನ ಸಂಶೋಧನೆ ಪುರಸ್ಕರಿಸಿ ಪ್ರಶಸ್ತಿ ನೀಡಲಾಗಿದೆ.</p>
			<p>ಶಾಂತಿ ಪುರಸ್ಕಾರ</p>
			<p>ಐಸಿಎಎನ್, ಇಂಟರ್ ನ್ಯಾಷನಲ್ ಕ್ಯಾಂಪೇನ್ ಟು ಅಬಾಲಿμï ನ್ಯೂಕ್ಲಿಯರ್ ವೆಪನ್ಸ್ (ಅಣ್ವಸ್ತ್ರಗಳನ್ನು ನಿμÉೀಧಿಸುವ ಕುರಿತಾದ ಅಂತರರಾಷ್ಟ್ರೀಯ ಆಂದೋಲನ.)</p>
			<p>ಅಣ್ವಸ್ತ್ರಗಳಿಂದ ಮನುಕುಲದ ಮೇಲೆ ಆಗಬಹುದಾದ ದುಷ್ಪರಿಣಾಮಗಳ ಬಗ್ಗೆ ಗಮನ ಸೆಳೆದ ಹಾಗೂ ಈ ಅಣ್ವಸ್ತ್ರಗಳನ್ನು ಒಡಂಬಡಿಕೆ ಆಧಾರಿvವಾಗಿ ನಿμÉೀಧಗೊಳಿಸುವ ದಿಕ್ಕಿನಲ್ಲಿ ಮಾಡಿದ ಕಾರ್ಯಕ್ಕೆ ಪ್ರಶಸ್ತಿ ನೀಡಲಾಗಿದೆ. 2007ನೇ ಇಸವಿಯಲ್ಲಿ ಆಸ್ಟ್ರೇಲಿಯಾದಲ್ಲಿ ಪ್ರಾರಂಭಗೊಂಡ ಈ ಐಸಿಎಎನ್ ಈಗ ಪ್ರಪಂಚದ ಎಲ್ಲೆಡೆ ತನ್ನ ವ್ಯಾಪ್ತಿ ಹಾಗೂ ಶಾಖೆಗಳನ್ನು ಹೊಂದಿದೆ.</p>
			<h3>ಸಾಹಿತ್ಯ</h3>
			<figure class="float-md-left maxw-300"><img class="img-fluid" src="<?=PUBLIC_URL?>images/201712/0043a.jpg" /></figure>
			<p>ಕಜûುವೋ ಇಷಿಗುರೊ,</p>
			<p>ಬ್ರಿಟನ್, ಯುಕೆ</p>
			<p>ಪ್ರಪಂಚದ ಜೊತೆಗಿನ ನಮ್ಮೆಲ್ಲರ ಭ್ರಮಾತ್ಮಕ ಸಂಬಂಧಗಳ ಹಿಂದಿನ ಶೂನ್ಯತೆಯನ್ನು ತನ್ನ ಅತೀವ ಭಾವ ನಾತ್ಮಕ ತನ್ಮಯತೆಯ ಕಾದಂಬರಿಗಳಲ್ಲಿ ಅನಾವರಣ ಮಾಡಿದ್ದಕ್ಕೆ ಪ್ರಶಸ್ತಿ ನೀಡ ಲಾಗಿದೆ. “ರಿಮೇನ್ಸ್ ಆಫ್‍ದಿ ಡೇ” ಇವರ ಪ್ರಮುಖ ಕಾದಂಬರಿಗಳಲ್ಲಿ ಒಂದು.</p>
			<h3>ಅರ್ಥಶಾಸ್ತ್ರ :</h3>
			<figure class="float-md-right maxw-300"><img class="img-fluid" src="<?=PUBLIC_URL?>images/201712/0043b.jpg" /></figure>
			<p>ರಿಚರ್ಡ್ ಹೆಚ್. ಥೇಲರ್, ಬೂತ್ ಸ್ಕೂಲ್‍ಆಫ್ ಬಿಸಿನೆಸ್, ಚಿಕಾಗೋ ವಿವಿ.</p>
			<p>ನಮ್ಮ ನಡವಳಿಕೆ ಮೇಲೆ ನಿರ್ಧರಿತ ಅರ್ಥಶಾಸ್ತ್ರದ ಪ್ರಮೇಯಗಳ ಬಗೆಗಿನ ಕೊಡುಗೆಗೆ ಥೇಲರ್‍ರವರಿಗೆ ಪ್ರಶಸ್ತಿ ನೀಡಲಾಗಿದೆ. ಇವರ ತಮ್ಮ ಬಿಹೇವಿಯರಲ್ ಎಕನಾಮಿಕ್ಸ್ ಹಾಗೂ ನಡ್ಜ್ ಎಕನಾಮಿಕ್ಸ್ ಕುರಿತಾದ ಕೊಡುಗೆ ಅರ್ಥಶಾಸ್ತ್ರ ವಿಶ್ಲೇಷಣೆಯಲ್ಲಿ ಹೊಸ ಆಯಾಮವೊಂದನ್ನು ತೆರೆದಿದೆ. ಇವರು ಗ್ರಾಹಕರು ಮತ್ತು ಉತ್ಪಾದಕರು ಯಾವಾಗಲೂ ತರ್ಕಬದ್ಧವಾಗಿ ನಮ್ಮ ಆರ್ಥಿಕ ನಿರ್ಧಾರಗಳನ್ನು ತೆಗೆದುಕೊಳ್ಳದೆ ಮಾನವ ಸಹಜ ಬಯಕೆಗಳ ಮತ್ತು ಆಕರ್ಷಣೆಗಳ ಆಧಾರದ ಮೇಲೆ ಬೇಕು ಬೇಡವೆನ್ನುವ ಹಣಕಾಸಿನ ನಿರ್ಧಾರಗಳನ್ನು ತೆಗೆದುಕೊಳ್ಳುತ್ತಾರೆ ಎಂಬುದನ್ನು ಅರ್ಥಶಾಸ್ತ್ರದ ನಿಯಮಗಳ ಅಧ್ಯಯನದ ಮೂಲಕ ಪ್ರಸ್ತುತ ಪಡಿಸಿದ್ದಾರೆ. 2017ರ ನೊಬೆಲ್ ಪ್ರಶಸ್ತಿಗಳು</p>
		</div>
		<?php require_once(PHY_FLAT_URL . 'article-lists/others.php'); ?>
	</div>
</div>
