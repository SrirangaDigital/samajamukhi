<div class="container-fluid">
	<div class="row align-items-top justify-content-center kannada">
		<div class="col-md-8 article">
			<p class="date english">2<sup>nd</sup> December 2017</p>
			<h1 class="title">‘ನನ್ನನ್ನು ತಕ್ಷಣ ನಂಬಬೇಡಿ!’ ಪ್ರಕಾಶ್ ರೈ</h1>
			<h2 class="author">ಸಂದರ್ಶಕ: ಜೋಗಿ</h2>
			<figure class="float-md-left maxw-300"><img class="img-fluid" src="<?=PUBLIC_URL?>images/201712/0022a.jpg" /></figure>
			<p><strong>ಹೇಗಿದ್ದೀರಿ..?</strong></p>
			<p>ನಂಗೇನಾಗಿದೆ ಧಾಡಿ. ಚೆನ್ನಾಗೇ ಇದ್ದೀನಿ. ಇನ್ನಷ್ಟು ಅರ್ಥ ಪರ್ಪಸ್ ತುಂಬಿದೆ ಬದುಕಿಗೆ. ಬಹಳ ಜನಕ್ಕೆ ಅರ್ಥ ಆಗಿದ್ದೀನಿ.</p>
			<p><strong>ಕಲೆಯ ಮೂಲಕ ಆಗಬೇಕಾದ ಕೆಲಸವನ್ನು ಮಾತು, ಬರಹ, ಕತೆಯ ಮೂಲಕ ಮಾಡುತ್ತಿದ್ದೀರಿ...</strong></p>
			<p>ಮನುಷ್ಯ ಮೂಲತಃ ಏನಾಗಿದ್ದನೋ ಅದೇ ಆಗಿರಬೇಕು. ಮಾತು, ಕಲೆ, ನುಡಿ, ಗ್ರಹಿಕೆ, ಅಭಿವ್ಯಕ್ತಿಯಲ್ಲಿ ಮೂಲತಃ ಅವನು ಯಾರು ಅಂತ ಗೊತ್ತಾಗುತ್ತದೆ. ಈಗಸೋಷಿಯಲ್ ಮೀಡಿಯಾಗಳಿಂದ ಸಿಕ್ಕಿದ ಸ್ವಾತಂತ್ರ್ಯದಿಂದ ನಾನು ಯಾರ ಹಂಗೂ ಇಲ್ಲದೆ, ನನ್ನದೇ ವೇದಿಕೆ ಮೂಲಕ ಮಾತನಾಡಲು ಸಾಧ್ಯವಾಗಿದೆ. ಅದೇ ಥರ ಅವರವರ ವೇದಿಕೆಗಳಿಂದ ನನ್ನನ್ನು ನೋಡುವುದೂ ಸಾಧ್ಯವಾಗಿರುವುದರಿಂದ ನಾನೇನು ಅಂತ ಹೆಚ್ಚು ಜನರಿಗೆ ಗೊತ್ತಾಗಿದೆ.</p>
			<p>ನಾನು 25 ವರ್ಷಗಳಿಂದ ನೋಡಿದ್ದೇನೆ. ನೀವು ಬದಲಾಗಿಲ್ಲ, ಆದರೆ ಜಗತ್ತು ನಿಮ್ಮನ್ನು ನೋಡುವ ಕ್ರಮ ಬದಲಾಗಿದೆ...</p>
			<p>ನಾನು ಬದಲಾಗಿಲ್ಲ. ಸ್ವಲ್ಪ ಪಕ್ವತೆ ಬಂದಿರಬಹುದು. ನನ್ನ ಕೋಪಕ್ಕೆ ಅರ್ಥ ಸಿಕ್ಕಿರಬಹುದು. ಹೀಗಾಗಿರುವುದು ಗೆಳೆಯರಿಗೆ ಅಚ್ಚರಿಯೇನಲ್ಲ. ನಾನು ಹೀಗಿರುವುದನ್ನು ನೋಡದೇ ಇದ್ದವರಿಗೆ ಹಾಗನ್ನಿಸಿರಬಹುದು.</p>
			<p><strong>ಸಿನಿಮಾ, ನಾಟಕ, ಗೆಳೆಯರ ಮುಂದೆ ಹೇಳುತ್ತಿದ್ದುದನ್ನು ಈಗ ಎಲ್ಲರ ಮುಂದೆ ಹೇಳುತ್ತಿದ್ದೀರಿ. ಇದು ಬೆಳವಣಿಗೆಯೇ?</strong></p>
			<p>ತುಂಬಾ ನೈಸರ್ಗಿಕವಾದ ಬೆಳವಣಿಗೆ. ಯಾಕೆಂದರೆ ಅಸ್ತಿತ್ವವನ್ನು ಹುಡುಕುವ ನೆಲೆಯಲ್ಲಿ ಒಬ್ಬ ನಟನಾಗಿ ಅಸ್ತಿತ್ವವನ್ನು ಹುಡುಕೋದು, ಅಲ್ಲಿಂದ ಒಬ್ಬ ನಿರ್ದೇಶಕನಾಗೋದು, ಆಮೇಲೆ ನಿರ್ಮಾಪಕನಾಗೋದು, ಕತೆ ಕಟ್ಟುವ ಪ್ರತಿಭೆಯಿಂದ ಅಲ್ಲಿ ನಾನೇನು ಮತ್ತು ನನ್ನ ಗ್ರಹಿಕೆಯೇನು ಅಂತ ಹೇಳುತ್ತಿದ್ದದ್ದು ಎಲ್ಲವೂ ಇತ್ತು. ಜೀವನದಲ್ಲಿ ಒಂದು ಹಂತಕ್ಕೆ ಬಂದ ಮೇಲೆ ಮನುಷ್ಯ ಒಂದು ವ್ಯಕ್ತಿತ್ವವಾಗಿ ಬೆಳೆಯುತ್ತಾ ಹೋಗುತ್ತಾನೆ. ನಾನು ಯಾವುದಕ್ಕೆ ಸಂಬಂಧಿಸದ್ದೇನೋ, ಯಾವುದನ್ನು ವಿರೋಧಿಸುತ್ತೇನೋ, ಯಾವುದನ್ನು ಪ್ರತಿಪಾದಿಸುತ್ತೇನೋ ಆ ಮೂಲಕ ನಾನು ಯಾರು ಅನ್ನುವುದನ್ನು ನೋಡುತ್ತಾರೆ. ನಾನು ನನ್ನನ್ನೇ ಈಗ ಒರೆ ಹಚ್ಚಿದ್ದೇನೆ. </p>
			<p><strong>ನಿಮಗೆ ರಾಜಕೀಯ ಉದ್ದೇಶ ಇರಬಹುದು ಅನ್ನೋ ಮಾತು ಬರುತ್ತಿದೆ...</strong></p>
			<p>ಪ್ರಕಾಶ್ ರೈಯ ಈ ಹೊಸ ಅವತಾರವನ್ನು ನೋಡಿದಾಗ ರಾಜಕೀಯಕ್ಕೆ ಬರೋ ಅಂದಾಜು ಇರಬಹುದು ಅನ್ನೋ ಗುಮಾನಿ ಯಾರಿಗಾದರೂ ಬರುತ್ತದೆ. ಇಂಥ ಆರೋಗ್ಯಕರ ಗುಮಾನಿ ಇರಬೇಕು. ಎಲ್ಲರಿಗೂ ಆ ಥರದ ಪ್ರಶ್ನೆಗಳಿರಬೇಕು. ಪ್ರಕಾಶ್ ರೈಯನ್ನು ಯಾರೂ ತಕ್ಷಣ ನಂಬಬಾರದು. ಆದರೆ ನನ್ನ ಇಂಟಿಗ್ರಿಟಿ ಪ್ರಶ್ನೆ ಮಾಡೋದು, ಆಕ್ರಮಣ ಮಾಡೋದು, ನನ್ನ ಮಾತಿನ ದೆಸೆ ತಿರುಗಿಸೋದು, ಬೇರೆ ಪಂಥದವನು ಅಂತ ಆರೋಪಿಸುವುದು ತಪ್ಪು.</p>
			<p><strong>ಇತ್ತೀಚೆಗೆ ನಡೆದ ಬೆಳವಣಿಗೆಗಳು ನಿಮ್ಮನ್ನು ಮಾತಾಡಲು ಪ್ರೇರೇಪಿಸಿದವಾ ಅಂತ...</strong></p>
			<p>ಹೌದು. ಎಲ್ಲಕ್ಕೂ ಒಂದು ಸಹನೆಯ ಮಟ್ಟ ಅಂತ ಇರುತ್ತದೆ. ನಾವು ನಮ್ಮ ಗರ್ಭದಲ್ಲಿ ಎಷ್ಟನ್ನ ಇಡಬಹುದೋ ಅಷ್ಟೇ ಇಡಬೇಕು. ಅನಂತರ ಯಾವುದೋ ಒಂದು ಹೊತ್ತಲ್ಲಿ ಪ್ರಸವ ಆಗಲೇಬೇಕು. ಆ ಥರದ ಸಿಟ್ಟು ಗೌರಿಯ ಹತ್ಯೆ ನನಗೆ ಕೊಟ್ಟಿತು ಅನ್ನಿಸುತ್ತದೆ.ಸಿಟ್ಟಿನಿಂದ ಮಾತು ಸ್ಫೋಟಿಸಿದಾಗ ಬಂದ ಪ್ರತಿರೋಧಗಳನ್ನು ಗಮನಿಸಿದರೆ ನಾನು ಕರೆಕ್ಟಾಗಿ ಮಾತಾಡ್ತಿದೀನಿ ಅಂತನ್ನಿಸುತ್ತದೆ. ನನ್ನ ಪ್ರತಿಕ್ರಿಯೆಗಳಿಗೆ ನಾನೇ ತಾಯಿ.</p>
			<p><strong>ಒಂದು ಹಂತದಲ್ಲಿ ಬೇರೆ ಯಾರೋ ಅಥವಾ ನಾಡು ಪ್ರತಿಕ್ರಿಯಿಸಬೇಕಿತ್ತು ಅನ್ನಿಸುವುದಿಲ್ಲವೇ?</strong></p>
			<p>ಒಂಟಿಯಾಗಿ ಇರುವವರಿಗೆ ಪ್ರತಿಕ್ರಿಯಿಸಲು ಸಾಧ್ಯ ಆಗಲ್ಲ. ಅವರ ಪ್ರತಿಕ್ರಿಯೆ ಮೌನದಲ್ಲೇ ಇರುತ್ತದೆ. ನಮ್ಮಂತವರು ಮಾತಾಡೋಕೆ ಶುರು ಮಾಡಿದಾಗ ಅವರಿಗೆ ಒಂದು ನಂಬಿಕೆ ಮೂಡುತ್ತದೆ. ನಾವು ಕಲಾವಿದರು ಸಮಾಜದಿಂದ ರೂಪುಗೊಂಡವರು. ಸಮಾಜದ ಹಲವು ವಿಷಯಗಳಿಂದ ಸಾಹಿತ್ಯದಿಂದ ಚಿಂತಕರಿಂದ ರೂಪುಗೊಂ	ಡವರು. ನನ್ನನ್ನು ಒಂದು ವೇದಿಕೆ ಹತ್ತಿಸಿದ ಮೇಲೆ ನನ್ನನ್ನು ರೂಪಿಸಿದ ಸಮಾಜದ ಪರವಾಗಿ ಮಾತನಾಡದಿದ್ದರೆ ನಾನು ಹೇಡಿಯಾಗುತ್ತೇನೆ. ನಾನು ಹೇಡಿಯಾದರೆ ಒಂದು ಸಮಾಜ ಹೇಡಿಯಾಗುತ್ತದೆ. ಆ ಸೂಕ್ಷ್ಮತೆ ಒಬ್ಬ ಕಲಾವಿದನಿಗೆ ಇರಬೇಕು. ಸೋ ಮಾತನಾಡಬೇಕು.</p>
			<div class="inlay float-md-right maxw-600">
				<figure class="float-md-left maxw-300"><img class="img-fluid" src="<?=PUBLIC_URL?>images/201712/0023a.jpg" /></figure>
				<h3>ಒಬ್ಬ ವ್ಯಕ್ತಿ ನಿರಂತರವಾಗಿ ವಿರೋಧ ಪಕ್ಷವಾಗಿರಬೇಕು</h3>
				<p>ನನಗೆ ರಾಜಕೀಯಕ್ಕೆ ಬರುವುದಕ್ಕೆ ಯಾಕೆ ಇಷ್ಟ ಇಲ್ಲ ಅಂದ್ರೆ ನಾನಲ್ಲಿಗೆ ಬಂದರೆ ನನಗೆ ಕೆಲಸ ಮಾಡುವುದಕ್ಕೆ ಆಗಲ್ಲ. ಅಂದ್ರೆ ನಾನು ನಾನಾಗಿರುವುದಕ್ಕೆ ಸಾಧ್ಯವಾಗಲ್ಲ. ನಾನು ಇನ್‍ಸ್ಟಿಂಕ್ಟ್‍ನಲ್ಲಿ ಬದುಕುವವನು, ಇನ್‍ಸ್ಟಿಟ್ಯೂಷನ್ ನನಗೆ ಆಗಲ್ಲ. ಇವತ್ತಿನ ಯಾವುದೇ ರಾಜಕೀಯ ಪಕ್ಷ ತೆಗೆದುಕೊಂಡರೂ ಅದರ ಹಿಂದೆ ಒಂದು ಇತಿಹಾಸ ಇದೆ. ಅದಕ್ಕೆಲ್ಲ ನಾನು ಜವಾಬ್ದಾರನಾಗಲು ಸಾಧ್ಯವಿಲ್ಲ. ಇವತ್ತಿನ ಪರಿಸ್ಥಿತಿಯಲ್ಲಿ ಇನ್ನೊಂದು ಹೊಸತೇನಾದರೂ ಹುಟ್ಟಿಕೊಂಡು ನಿಂತುಕೊಳ್ಳಬೇಕೇ ಹೊರತು ಈಗ ಇರುವುದರಲ್ಲಿ ಎಲ್ಲಿ ಹೋದರೂ ನಾನು ನನ್ನನ್ನು ಮಾರಿಕೊಳ್ಳಬೇಕಾಗುತ್ತದೆ. ಅದಕ್ಕೇ ನನಗೆ ಲಂಕೇಶ್‍ಹೇಳಿದ ಮಾತು ಯಾವತ್ತೂ ನೆನಪಾಗುತ್ತದೆ. ‘ಪ್ರಕಾಶ, ನಾವು ಯಾವತ್ತೂ ಆಡಳಿತ ನಡೆಸುವವರಿಗೆಒಂದು ವಿರೋಧ ಪಕ್ಷವಾಗಿರಬೇಕು ಮತ್ತು ನಿನ್ನ ಸ್ನೇಹಿತರು ಆಡಳಿತ ಪಕ್ಷಕ್ಕೆ ಬಂದ ತಕ್ಷಣ ನೀನು ಅವರಿಗೆ ವಿರೋಧವಾಗಿರಬೇಕು. ನೀನೊಂದು ಚಾಟಿಯಂತಿರಬೇಕು. ಪ್ರಶ್ನಿಸುವುದನ್ನು ಮಾತ್ರ ಬಿಡಬಾರದು. ವೀ ಶುಡ್ ಬಿ ಕಾನ್ಷಿಯಸ್ ಸ್ಕಿಪ್ಪರ್ ಆಫ್ ದಿಸ್ ಕಂಟ್ರಿ. ಅಜೆಂಡಾ ಸಿಂಗಲ್ ಇರಬೇಕು, ಯಾರು ತಪ್ಪು ಮಾಡಿದರೂ ಖಂಡಿಸಬೇಕು. ಅವರನ್ನು ಇಳಿಸಿ ಇವರನ್ನು ಹತ್ತಿಸೋದಲ್ಲ ನನ್ನ ಕೆಲಸ. ತಪ್ಪು ಮಾಡಿದವರು ಯಾರೇ ಆದರೂ ಇಳಿಸುವುದು’.</p>
			</div>
			<p><strong>ಹಳ್ಳಿ ದತ್ತು ತೆಗೆದುಕೊಂಡಿದ್ದೀರಿ. ರೈತನಿಗೆ ತೊಂದರೆಯಾದಾಗ ಮಾತನಾಡಿದ್ರಿ. ಹೀಗೆ ಮಾನವೀಯತೆಯ ವಿಭಿನ್ನ ನೆಲೆಗಳಲ್ಲಿ ನಿಂತು ಬದುಕನ್ನು ನೋಡುತ್ತಾ ಬಂದಿದ್ದೀರಿ...</strong></p>
			<p>ಇದನ್ನೆಲ್ಲ ಪ್ಲಾನ್ ಮಾಡಿಕೊಂಡು ಬಂದರೆ ಅವನು ರಾಜಕಾರಣಿ. ಅವನು ಲಾಭಕ್ಕಾಗಿ, ಪರಿಣಾಮಕ್ಕಾಗಿ ಮಾಡುತ್ತಾನೆ. ಆದರೆ ನನಗೇ ಗೊತ್ತಿಲ್ಲದೆ ನನ್ನಲ್ಲಾಗುವ ಬದಲಾವಣೆಗೆ ನನ್ನನ್ನು ನಾನು ಒಡ್ಡಿಕೊಳ್ಳಲು ಶುರು ಮಾಡಿದೆ. ಅದೇ ಕಾರಣದಿಂದ ನಟನೆಯ ಕಂಫರ್ಟ್ ಝೋನ್ ಬಿಟ್ಟು ಭೂಮಿಗೆ ಹೋದೆ. ರೈತನಾಗುತ್ತಿದ್ದ ಹಾಗೇ ನನ್ನ ಹೊಲದ ಪಕ್ಕದ ಹಳ್ಳಿಯ ನೋವಿಗೆ ಸ್ಪಂದಿಸಿದೆ. ಅದರಿಂದ ಒಂದು ಹುಡುಕಾಟ ಶುರುವಾಯಿತು. ನಂತರ ಪ್ರತಿಭಟನೆಗೆ ಹೋಗಿದ್ದು, ಪ್ರಸನ್ನರ ಬಳಿ ಕೂತಿದ್ದು, ಅಂಕಣ ಬರಹ ಶುರು ಮಾಡಿದ್ದು, ಬರವಣಿಗೆ ಮೂಲಕ ಐಡೆಂಟಿಟಿ ಕಂಡುಕೊಂಡಿದ್ದು ಎಲ್ಲವೂ ಒಂದು ಡಿಸೈನ್ ಥರ ಇದೆ. ತುಂಬಾ ನೈಸರ್ಗಿಕವಾದ ಕ್ರಿಯಾಸರಣಿ.</p>
			<p><strong>ತೆಲುಗು ಚಿತ್ರರಂಗದಲ್ಲಿ ಸುಮಾರು ಸಲ ಗಲಾಟೆಗಳಾದುವು...</strong></p>
			<p>ತೆಲುಗು ಚಿತ್ರರಂಗದಲ್ಲಿ ನನ್ನನ್ನು ಏಳೆಂಟು ಸಲ ಬ್ಯಾನ್ ಮಾಡಿದ್ದಾರೆ ಅಂದ್ರೆ ಅದಕ್ಕೆ ಅವರು ಮಾತ್ರ ಕಾರಣ, ನಾನು ಒಳ್ಳೆಯವನು ಅಂತ ಹೇಳೋಕೂ ನಾನು ತಯಾರಿಲ್ಲ. ನಾನೂ ತಪ್ಪಿರಬಹುದು. ತಪ್ಪಿದ್ದೀನಿ ಕೂಡ. ಒಂದು ಸಿಸ್ಟಮ್ಮನ್ನು ಡಿಸ್ಟರ್ಬ್ ಮಾಡಿದೆನೇನೋ ಅಥವಾ ಕೋಪ ಹೆಚ್ಚಾಯಿತೇನೋ. ಆದರೆ ಪ್ರತಿಭೆಯಿಂದ ಗೆದ್ದಿದ್ದುಮಾತ್ರ ನಿಜ. ಹಾಗಂತ ನನ್ನ ತಪ್ಪನ್ನು ನಾನು ತಿದ್ಕೋಬೇಕಲ್ಲ. ಅದೂ ನಡೆಯತ್ತದೆ.</p>
			<p><strong>ಮೊನಾಟನಿ ಇಷ್ಟ ಆಗಲ್ಲ...</strong></p>
			<p>ಮನುಷ್ಯರು ಒಂದು ಹಂತದಲ್ಲಿ ಕಂಫರ್ಟ್ ಝೋನ್‍ಗೆ ಹೋಗಿಬಿಡುತ್ತಾರೆ. ಅದಾಗಬಾರದು. ಮನುಷ್ಯಗೆ ಯಾವಾಗಲೂ ಸ್ವಲ್ಪ ಹಸಿವು ಇಷ್ಟೇ ಇರಬೇಕು. ರೊಟೀನ್‍ನೆಸ್ ನೀವು ಕ್ರಿಯೇಟಿವ್ ಆಗೋದನ್ನು ತಪ್ಪಿಸುತ್ತದೆ.</p>
			<p><strong>ಪ್ರಕಾಶ್ ರೈ ಸಿಟ್ಟಿನ ಕೈಯಲ್ಲಿದ್ರು. ಈಗ ಸಿಟ್ಟು ಅವರ ಕೈಯಲ್ಲಿದೆ...</strong></p>
			<p>ಹೌದು. ಸಿಟ್ಟು ನಿಮ್ಮ ಕೈಯಲ್ಲಿರುವುದು, ಮಾತು ನಿಮ್ಮ ನಾಲಿಗೆಯಲ್ಲಿರುವುದು, ಹಿಡಿತದಲ್ಲಿರುವುದು ತುಂಬಾ ಮುಖ್ಯ. ಯಾಕೆಂದರೆ ಅದು ದೊಡ್ಡ ಶಕ್ತಿ. ದೊಡ್ಡ ಆಯುಧ. ಅದನ್ನು ಸರಿಯಾಗಿ ಉಪಯೋಗಿಸಬೇಕು. ಪ್ರೋಗ್ರೆಸಿವ್ ಆಗಿರಬೇಕು. ನಿಮ್ಮ ಕೋಪ ಇನ್ನೊಂದನ್ನು ಹುಟ್ಟಿಸಬೇಕು. ಇನ್ನೊಂದನ್ನು ಹುಟ್ಟಿಸುವ ಶಕ್ತಿ ಮನುಷ್ಯನ ಕೋಪಕ್ಕೆ, ಆತಂಕಕ್ಕೆ, ನಾಚಿಕೆಗೆ, ಮನಸ್ಸಾಕ್ಷಿಗೆ ನಗುವಿಗೆ ಪ್ರೀತಿಗೆ ಸ್ಪರ್ಶಕ್ಕೆ ಗ್ರಹಿಕೆಗೆ ಇರುತ್ತದೆ. ಎಲ್ಲಾ ಭಾವನೆಗಳೂ ಒಂದೊಂದು ಆಯುಧ. </p>
			<p><strong>ಗೌರಿ ಹತ್ಯೆಯ ನಂತರ ನಿಮ್ಮನ್ನು ಸತತವಾಗಿ ಟ್ರೋಲ್ ಮಾಡಿದ್ರು..</strong></p>
			<p>ಕೆಲವರು ಮಾತನಾಡಿ ಅವರು ಯಾರು ಅಂತ ತೋರಿಸಿದರು. ಇನ್ನು ಕೆಲವರು ಮೌನವಾಗಿದ್ದು ಅವರು ಯಾರು ಅಂತ ಹೇಳಿದರು. ಒಬ್ಬ ಮನುಷ್ಯನಿಗೆ ಯಾಕೆ ಅಭಿಪ್ರಾಯ ತಿಳಿಸುವ ಶಕ್ತಿ, ಸ್ವಾತಂತ್ರ್ಯ ಬೇಕು ಅಂತಂದ್ರೆ ಅವನು ಒಂದು ಅಭಿಪ್ರಾಯ ಹೇಳಿದಾಗ ಅದಕ್ಕೆ ಭಿನ್ನಾಭಿಪ್ರಾಯ ಬಂದಾಗ ತಾನು ಹೇಳಿದ್ದು ಸರಿಯೋ ತಪ್ಪೋ ಅಂತ ತುಲನೆ ಮಾಡಿ ತಿಳಿದುಕೊಳ್ಳುವುದಕ್ಕೆ. ನಾವು ವ್ಯಕ್ತಪಡಿಸುವ ಎಲ್ಲವೂ ಸರಿಯಾದ ಅಭಿಪ್ರಾಯ ಆಗಬೇಕು ಎಂದೇನಿಲ್ಲವಲ್ಲ. ಯಾವಾಗಲೂ ಚರ್ಚೆ ನಡೆಯಬೇಕೇ ಹೊರತು ಸೊಂಟದ ಕೆಳಗಿನ ಮಾತುಗಳು, ವೈಯಕ್ತಿಕ ವಿಷಯಗಳನ್ನು ಎಳೆದು ಮಾತಾಡುವುದು, ಮಾತಿನ ದೆಸೆ ತಿರುಗಿಸುವುದು ಸರಿಯಲ್ಲ.</p>
			<p>ಉದಾಹರಣೆಗೆ ಪ್ರತಾಪ್ ಸಿಂಹ ಅಂತ ಒಬ್ಬರಿದ್ದಾರೆ. ನಾನು ಅವರಿಗೆ ಪ್ರತಿಕ್ರಿಯಿಸಬಾರದು ಅಂತಿದ್ದೆ. ಅವರು ಒಂದು ಕ್ಷೇತ್ರದ ಪ್ರತಿನಿಧಿ, ಸಂಸದ. ನಾನು ಮೋದಿಯವರ ಮೌನ ನನಗೆ ಆತಂಕ ಉಂಟು ಮಾಡುತ್ತಿದೆ ಎಂದಾಗ, ಮೋದಿ ಅವರ ನಾಯಕರಾದ್ದರಿಂದ ಅವರಿಗೆ ಭಿನ್ನಾಭಿಪ್ರಾಯ ಇರುವುದು ಕರೆಕ್ಟು. ನೀವು ನಮ್ಮ ನಾಯಕರನ್ನು ಯಾಕೆ ಪ್ರಶ್ನೆ ಮಾಡುತ್ತೀರಿ ಅಂತ ಕೇಳುವುದು ಸರಿಯಾಗಿದೆ. ಆಗ ನಾನು ಹೇಳುತ್ತೇನೆ, ನಾನು ಅವರನ್ನು ಪ್ರಶ್ನೆ ಮಾಡ್ತಿಲ್ಲ, ಅವರ ಮೌನ ನನಗೆ ಆತಂಕ ಉಂಟು ಮಾಡ್ತಿದೆ, ನೀವು ನನಗೆ ಉತ್ತರ ಕೊಡಿ ಎನ್ನುತ್ತೇನೆ. ವಾದ ಓಕೆ. ಅದು ಬಿಟ್ಟು ನಾನು ಪ್ರೀತಿಸಿದ ಹುಡುಗಿ ಜೊತೆ ಮದುವೆ ಆಗಿದ್ದಕ್ಕೆ, ಆತ ನೃತ್ಯಗಾತಿಯ ಹಿಂದೆ ಓಡಿದವನು ಅಂತ ಹೇಳಿದಾಗ ಅವರ ರೋಗ ಏನು ಅಂತ ಅರ್ಥ ಆಯಿತು.</p>
			<p>ಇನ್ನು ಯಡಿಯೂರಪ್ಪ, ಶೋಭಾ ಕರಂದ್ಲಾಜೆ, ಸದಾನಂದ ಗೌಡರ, ಸಿ.ಟಿ.ರವಿ ಎಲ್ಲರೂ ಚೆನ್ನಾಗಿ ಗೊತ್ತು ನನಗೆ. ಜೊತೆಗೆ ಊಟ ಮಾಡಿದ್ದೇವೆ. ಕೆಲವು ವೇದಿಕೆಗಳಲ್ಲಿ ಮಾತನಾಡಿದ್ದೇವೆ. ಅವರಾದರೂ ಅಲ್ಲಿಯತನಕ ಗೆಳೆಯನಾಗಿದ್ದವನ ಬಗ್ಗೆ ಅಶ್ಲೀಲವಾಗಿ ಮಾತನಾಡಿದಾಗ ಖಂಡಿಸಬಹುದಿತ್ತು. ತಪ್ಪಾದಾಗ ಖಂಡಿಸದಿದ್ದರೆ ನರೇಂದ್ರ ಮೋದಿಯವರ ಮೌನವೂ ನಿಮ್ಮ ಮೌನವೂ ಒಂದೇ. ನನಗೆ ಅದರ ಬಗ್ಗೆ ಆತಂಕ ಇದೆ. ಜೊತೆಗೆ ನಾನು ಅವರನ್ನು ವಿರೋಧಿಸಿ ಮಾತನಾಡುತ್ತೇನೆ ಅಂದಾಗ ಇನ್ನೊಂದು ಬದಿಯಲ್ಲಿರುವವರು ಇವನು ನಮ್ಮವನು ಅಂತ ಮಾತನಾಡುತ್ತಾರಲ್ಲ ಅವರನ್ನೂ ನಾನು ಜಾಗ್ರತೆಯಿಂದ ನೋಡಬೇಕಾಗಿದೆ. ನಾನು ಯಾವುದೇ ಪಕ್ಷದವನಲ್ಲ. ನಾನು ಯಾವುದೇ ಸಿದ್ಧಾಂತದಕ್ಕೆ ಸೇರಿದವನಲ್ಲ.</p>
			<p><strong>ಎಲ್ಲರೂ ಸೇಫ್ ಝೋನ್‍ನಲ್ಲಿ ನಿಂತು ಮಾತನಾಡುತ್ತಿದ್ದಾರೆ...</strong></p>
			<p>ಸೇಫ್ ಝೋನಲ್ಲಿ ನಿಂತು ಮಾತಾಡೋಕೆ ಎಲ್ಲರೂ ಪ್ರಯತ್ನ ಪಡುತ್ತಿದ್ದಾರೆ. ಆದರೆ ಸೇಫರ್ ಝೋನ್ ಇಸ್ ನಾಟ್ ದ ಸೇಫರ್ ಝೋನ್ ಅಂತ ಅರ್ಥ ಆಗೋ ದಿನಗಳು ಬಂದುಬಿಟ್ಟಿವೆ. ಯಾಕೆಂದರೆ ಈಗ ನೇರವಾಗಿ ಅನ್ಯಾಯ, ಹೇಯ ಕೃತ್ಯ ಮಾಡುವವನು ಮಾತ್ರ ತಪ್ಪಿತಸ್ಥ ಅನ್ನುವುದನ್ನು ದಾಟಿ ಅದನ್ನು ನೋಡುತ್ತಾ, ಇದೆಲ್ಲಾ ನಮಗ್ಯಾಕೆ ಅಂತ ಇದ್ದವನು ಕೂಡ ಪಾಪಕ್ಕೆ ಪಾಲುದಾರನಾಗುವ ಪರಿಸ್ಥಿತಿ ಬಂದಿದೆ.</p>
			<p><strong>ಅನಂತಮೂರ್ತಿಯವರು ಮೋದಿ ಪ್ರಧಾನಿಯಾದ ದೇಶದಲ್ಲಿ ನಾನಿರಲು ಬಯಸುವುದಿಲ್ಲ ಎಂದು ಹೇಳಿದಾಗಲೇ ಇದೆಲ್ಲಾ ಆರಂಭವಾಯಿತು...</strong></p>
			<p>ಅಲ್ಲಿಂದ ಅಸಹಿಷ್ಣುತೆ ಶುರುವಾಗಿದ್ದಂತೂ ನಿಜ. ಇನ್ನು ನನ್ನ ವಿಷಯಕ್ಕೆ ಬರುವುದಾದರೆ ಮೊದಲು ನಾನು ಯಾವ ಜಾತಿ ಎಂದು ಕೇಳಿದರು. ನನ್ನ ತಾಯಿ ಕ್ರಿಶ್ಚಿಯನ್ ಅಂತ ಹೇಳುವುದಕ್ಕೆ ನನಗೇನೂ ಅಭ್ಯಂತರ ಇಲ್ಲ. ನನ್ನ ಎಲ್ಲಾ ಬರವಣಿಗೆಯಲ್ಲೂ ನಾನು ಬರೆಯುತ್ತಾ ಹೋಗುತ್ತೇನೆ. ಈಗ ಬರುತ್ತಿರೋ ಟ್ರಾಲ್‍ಗಳಲ್ಲಿ ಅವನು ಅರ್ಧ ಕ್ರಿಶ್ಚಿಯನ್ ಅದಕ್ಕೆ ಹೀಗೆ ಎನ್ನುತ್ತಾರೆ. ಹತ್ತಿಕ್ಕಲು ನೋಡುತ್ತಾರೆ.</p>
			<p><strong>ಸಮಾಜದ ಒಳಿತಿಗೆ, ತನ್ನನ್ನು ಕಾಪಾಡಿಕೊಳ್ಳುವುದಕ್ಕೆ ಚಿಂತನೆ ಮಾಡುವವರನ್ನು ಗೇಲಿ ಮಾಡುವುದು ಕೆಟ್ಟದ್ದು ಅಂತನ್ನಿಸಲ್ವಾ..</strong></p>
			<p>ಕೆಟ್ಟದ್ದು. ಆದರೆ ಅದು ಆರ್ಗನೈಸ್ಡ್ ಅಂತಾನೂ ನೀವು ನೋಡಬೇಕು. ಇದು ಅವ್ಯಾಹತವಾಗಿ ನಡೆಯುತ್ತಾ ಇರುತ್ತದೆ. ಯಾರಾದರೂ ವಿರುದ್ಧ ಮಾತನಾಡಿದರೆ ಅವರನ್ನು ಒಂಟಿಯಾಗಿಸಿ ಬೇಟೆಯಾಡುವುದು. ನನಗೆ ಏನು ಮಾಡಬಹುದು? ಇನ್‍ಕಮ್ ಟ್ಯಾಕ್ಸ್ ಕಟ್ಟಿಲ್ಲ ಅಂತ ರೇಡ್ ಮಾಡಬಹುದು; ಕಟ್ಟುತ್ತಿದ್ದೇನಲ್ಲ. ಇನ್ನೇನಾದರೂ ಜಾತಿಗೆ ಸಂಬಂಧ ಪಟ್ಟವನು ಅಂತ ಹೇಳಬಹುದು; ಇಲ್ಲವಲ್ಲ. ದುಡ್ಡಿಗಾಗಿ ಮಾಡುತ್ತಿದ್ದೇನೆ ಅನ್ನಬಹುದು; ಇದೆಯಲ್ಲ. ಮತ್ತಿನ್ಯಾಕೆ ಮಾಡುತ್ತಿದ್ದೇನೆ ಅನ್ನುವುದೇ ಅವರಿಗೆ ಪ್ರಶ್ನೆ.</p>
			<p><strong>ಪ್ರತಿಯೊಂದು ರಾಜ್ಯದಲ್ಲೂ ಅಮ್ಮಾ ಕ್ಯಾಂಟೀನ್, ಇಂದಿರಾ ಕ್ಯಾಂಟೀನ್ ಶುರುವಾಗಿವೆ...</strong></p>
			<p>ಶಿಲಾಯುಗಕ್ಕೆ ಮತ್ತೆ ಮತ್ತೆ ಎಳೆದುಕೊಂಡು ಹೋಗುವ ಪ್ರಯತ್ನಗಳು ನಡೆಯುತ್ತಲೇ ಇರುತ್ತದೆ. ಅವುಗಳು ಲಾಸ್ ಆದ ಮೇಲೆ ಅರ್ಥ ಆಗುತ್ತದೆ.</p>
			<div class="inlay float-md-left maxw-600">
				<figure class="float-md-left maxw-300"><img class="img-fluid" src="<?=PUBLIC_URL?>images/201712/0024a.jpg" /></figure>
				<h3>ಯೂತ್ ಬಗ್ಗೆ ಭರವಸೆ ಇದೆಯಾ...?</h3>
				<p>ಭರವಸೆ ಇದೆ ಮತ್ತು ಅವರಿರುವ ಟ್ರ್ಯಾಪ್ ಬಗ್ಗೆಯೂ ಅರಿವಿದೆ. ಅವರಿಗೆ ಇಲ್ಲದ ಕನಸುಗಳನ್ನು ಕೊಟ್ಟು ಅವರನ್ನು ಹತಾಶರನ್ನಾಗಿಸಿರುವ ಟ್ರ್ಯಾಪ್ ಕಾಣಿಸುತ್ತಿದೆ ನನಗೆ. ಯೂತ್ ಅನ್ನು ತುಂಬಾ ದಿನ ಹಾಗೆ ಇಡುವುದಕ್ಕೆ ಆಗುವುದಿಲ್ಲ. ಒಂದೋ ಅವರು ತಪ್ಪು ದಾರಿ ಹಿಡಿಯಬಹುದು. ಇಲ್ಲದಿದ್ದರೆ ಇವರ ಮೇಲೆ ಮುಗಿ ಬೀಳಬಹುದು. ಬಲ ಬಲಾನೇ. ಅದು ಒಂದು ಸಮುದ್ರದ ಬಲ. ಅದು ಈಗ ತಂಗಾಳಿಯಂತಿರುವ ಆಮೇಲೆ ಯಾವ ಕ್ಷಣದಲ್ಲಾದರೂ ಚಂಡಮಾರುತವಾಗಬಲ್ಲ ಬಲ. ಬೆಂಕಿಯ ಬಲ. ದೀಪವಾಗಿ ಇದ್ದಿದ್ದು ಕಾಡ್ಗಿಚ್ಚಾಗಬಲ್ಲ ಬಲ. ಅದು ಹೇಗೆ ಬೇಕಾದರೂ ತಿರುಗಬಹುದು. ಶಕ್ತಿ ಅದರೊಳಗೆ ಇರುವುದರಿಂದ ನನಗೆ ಅದರ ಮೇಲೆ ನಂಬಿಕೆ ಇದೆ. ಎಲ್ಲೋ ಈ ಥರದ ಚರ್ಚೆಗಳು ನಡೆಯುತ್ತಾ ನಡೆಯುತ್ತಾ ಅವರಿಗೆ ಸ್ವಲ್ಪ ರಿಯಲೈಸ್ ಆದರೆ, ಅವರಿಗೆ ಅನ್ಯಾಯ ಆಗುತ್ತಿದೆ ಅಂತ ಗೊತ್ತಾದರೆ ಅವರು ಖಂಡಿತಾ ತಿರುಗಿ ಬೀಳುತ್ತಾರೆ.</p>
			</div>
			<p><strong>ತಮಿಳುನಾಡು, ಕರ್ನಾಟಕ ಎರಡೂ ರಾಜ್ಯಗಳ ರಾಜಕೀಯ ನೋಡಿದಾಗ ಹಣರಹಿತ ರಾಜಕೀಯ ಪರಿಸ್ಥಿತಿ ನಿರ್ಮಾಣ ಸಾಧ್ಯ ಇದೆಯಾ...</strong></p>
			<p>ತುಂಬಾ ಕಷ್ಟ. ಅದು ಆಗಬೇಕು ಅನ್ನುವುದು ಕನಸು. ಆದರೆ ಮುಳ್ಳನ್ನು ಮುಳ್ಳಿನಿಂದಲೇ ಕೀಳಬೇಕು. ಮೊದಲು ಸಣ್ಣ ಮುಳು ಆಮೇಲೆ ಸ್ವಲ್ಪ ದೊಡ್ಡ ಮುಳ್ಳು. ಹೀಗೆ ಅದೊಂದು ಪ್ರಕ್ರಿಯೆ. ತುಂಬಾ ವರ್ಷಗಳಿಂದ ಈಗಿರುವ ರಾಜಕೀಯ ನಡೆದುಬಂದಿದೆಯಲ್ಲ. ಅದನ್ನು ಮೀರಲು ಒಂದು ಪ್ರತಿಭಟನೆ ಆಗಬೇಕು. ಮೊದಲು ಅರ್ಧ ಸೋಲು. ಆಮೇಲೆ ಕಾಲು ಸೋಲು. ತುಂಬಾ ದೈತ್ಯರಾಗಿ ನಿಂತವರನ್ನು ಹುಳುವಿನ ಥರ ತಿನ್ನುತ್ತಾ ಹೋಗಬೇಕು. ಕಡೆಗೆ ಮೆಟಮಾರ್ಫಸಿಸ್ ನಡೆಯಬೇಕು. ನಾವೆಲ್ಲಾ ಹುಳುಗಳು. ಈಗ ಪರಿಣಾಮಕಾರಿಯಾಗಿ ಕೆಲಸ ಶುರುವಾಗಿದೆ. ಹುಳುಗಳಿಗೆ ಮದ್ದು ಸಿಂಪಡಿಸಲು ಏನೇನೋ ಟೆಕ್ನಿಕ್‍ಗಳನ್ನು ಮಾಡಿದರು. ಅವರ ಬತ್ತಳಿಕೆ ಖಾಲಿಯಾಗುತ್ತಿದೆ ಈಗ. ನಾವು ಹುಳುಗಳು ಜಾಸ್ತಿಯಾಗುತ್ತಿದ್ದೇವೆ.</p>
			<p><strong>ಕನ್ನಡ ಚಿತ್ರರಂಗದಲ್ಲಿ ಶಂಕರ್‌‍ನಾಗ್ ನಿಧನದಿಂದ ತೆರವಾದ ಸ್ಥಾನ ತುಂಬಬೇಕು ಅಂತ ಅನ್ನಿಸಿದೆಯಾ...?</strong></p>
			<p>ಶಂಕರ್‌‍ನಾಗ್ ಆಗಿದ್ದ ಪರಿಸ್ಥಿತಿಯಲ್ಲಿ ದೊಡ್ಡ ದಾರ್ಶನಿಕರು, ವಿಜನರಿ. ಅವರು ಬೇರೆ ಥರದ ನಾಟಕಗಳನ್ನು ತೆಗೆದುಕೊಂಡು ಬರೋರು, ಬೇರೆ ಥರದ ಸಿನಿಮಾಗಳನ್ನು ಮಾಡೋರು. ಮಾಲ್ಗುಡಿ ಡೇಸ್, ಆಕ್ಸಿಡೆಂಟ್ ಥರದ ಪ್ರಯತ್ನಗಳನ್ನು ಮಾಡೋರು. ತಾಂತ್ರಿಕವಾಗಿ ಏನು ತರಬಹುದು ಅಂತ ನೋಡೋರು. ಸೋಷಲಿಸ್ಟ್ ಚಳವಳಿಗೆ ಬಂದು ಹೋಗೋರು. ನಂದಿ ಹಿಲ್ಸ್‌‍ಗೆ ರೋಪ್ ವೇ ಮಾಡಬೇಕು ಅಂತ ಯೋಜನೆ ಹಾಕೋರು. ಈ ಥರದ ತುಂಬಾ ಕೆಲಸಗಳನ್ನು ಮಾಡಿದರು. ನಾನು ಹಾಗೆ ಆಗಾಕಾಗಲ್ಲ. ಇವತ್ತಿನ ಅವಶ್ಯಕತೆಗಳಿಗೆ, ಸಮಾಜದ ಬೇಕುಬೇಡಗಳಿಗೆ ಸ್ಪಂದಿಸುವುದಕ್ಕೆ ನೀರೂಡಿಸುವುದಕ್ಕೆ ನಾನು ಬದ್ಧ. ಹಾಗೆ ನೋಡಿದರೆ ಅವರು ನನಗೆ ದೊಡ್ಡ ಸ್ಫೂರ್ತಿ ಕೂಡ.</p>
			<p><strong>ಕನ್ನಡದಲ್ಲಿ ಗುಣಮಟ್ಟದ ಕಲಾತ್ಮಕ ಚಿತ್ರಗಳಿಗೆ ಮಾರುಕಟ್ಟೆ ಇದೆಯೇ?</strong></p>
			<p>ಭಾರತದಲ್ಲೇ ಗುಣಮಟ್ಟದ ಚಿತ್ರಗಳಿಗೆ ಮಾರುಕಟ್ಟೆ ಇಲ್ಲ. ಹಾಗಂತ ಗುಣಮಟ್ಟದ ಕಲಾತ್ಮಕ ಸಿನಿಮಾಗಳನ್ನು ನಿಲ್ಲಿಸಕಾಗಲ್ಲ. ಯಾವಾಗಲೂ ಇದು ಕತ್ತಲು ಮತ್ತು ಬೆಳಕಿನ ಹಾಗೆ. ದೇವನೂರು ಮಹಾದೇವರ ಒಂದು ಕೃತಿಯಲ್ಲಿ ಬರುತ್ತದೆ. ಕತ್ತಲನ್ನು ಬೆಳಕು ತಳ್ಳುತ್ತಾ ಇತ್ತಂತೆ. ಬೆಳಕನ್ನು ಕತ್ತಲು ತಳ್ಳುತ್ತಿತ್ತಂತೆ. ಇಬ್ಬರಿಗೂ ಏದುಸಿರು. ಇಬ್ಬರಿಗೂ ಆಯಸ ಆಗುತ್ತದೆ. ಆ ಆಯಾಸ ನಡೀತಾ ಹೋಗುತ್ತದೆ. ಪ್ರೇಕ್ಷಕರ ಅಭಿರುಚಿ ಬೆಳೆಯಬೇಕು. ಅದೂ ಒಂದು ಪ್ರಕ್ರಿಯೆ. ಎಲ್ಲಾ ಕಾಲಘಟ್ಟದಲ್ಲೂ ಈ ಪ್ರಶ್ನೆ ಇದೆ.</p>
			<p><strong>ಕನ್ನಡದಲ್ಲಿ ಒಂದು ಸಿನಿಮಾ ಮಾಡುತ್ತಿದ್ದೀರಿ. ಹೆಚ್ಚು ಸಿನಿಮಾಗಳನ್ನು ಮಾಡಲು ತುಂಬಾ ದಿನ ಕಾಯಬೇಕಾ..?</strong></p>
			<p>ನನಗೆ ಕೆಲಸ ಜಾಸ್ತಿಯಾಗಿಬಿಟ್ಟಿದೆ. ಈ ವರ್ಷ ಮಾಡಬೇಕು ಅಂದುಕೊಂಡೆ ಮಾಡಕಾಗಲಿಲ್ಲ. ನಾನು ವ್ಯವಸಾಯದ ಕ್ಷೇತ್ರದಲ್ಲಿದ್ದೇನೆ. ಬೇರೆ ಸೋಷಿಯಲ್ ವಿಷಯಗಳಿರಬಹುದು. ಐದು ಭಾಷೆಯ ಸಿನಿಮಾಗಳಲ್ಲಿ ನಟಿಸುವುದಿರಬಹುದು. ಹೀಗೆ ನಡೆಯುತ್ತಾ ಇರುತ್ತದೆ. ಈಗ ಜ್ವಲಂತ ಸಮಸ್ಯೆಗಳು ಎದುರಿಗೆ ಇರುವಾಗ ನಾನು ಪೊಯೆಟಿಕ್ ಆಗಿ ಸಿನಿಮಾ ಕ್ಷೇತ್ರ ಒಂದಕ್ಕೆ ಸೀಮಿತನಾಗುವುದು ಕಷ್ಟವಾಗುತ್ತದೆ. ಹಲವು ವೇದಿಕೆಯಲ್ಲಿ ಹಲವು ಭಾಷೆಯಲ್ಲಿ ಮಾತನಾಡಬೇಕಿದೆ. ಆ ನಿಟ್ಟಿನಲ್ಲಿ ಪ್ರಕ್ರಿಯೆ ನಡೆಯುತ್ತಿದೆ. ಅದಕ್ಕೋಸ್ಕರ ಕಾಯಬೇಕಾ ಅಂತ ಕೇಳಿ ನನ್ನಲ್ಲೊಂದು ಪಶ್ಚಾತ್ತಾಪ ಹುಟ್ಟಿಸಬೇಡಿ.</p>
			<div class="inlay float-md-right maxw-300">
				<figure class="float-md-left maxw-300"><img class="img-fluid" src="<?=PUBLIC_URL?>images/201712/0025a.jpg" /></figure>
				<h3>ನಿಮ್ಮನ್ನು ಈ ಜಗತ್ತು ಹೇಗೆ ನೋಡಬೇಕು?</h3>
				<p>ನಾನೇನು ಅನ್ನುವುದನ್ನು ಬೇರೆಬೇರೆ ಆಯಾಮಗಳ ಮೂಲಕ ತೆರೆದುಕೊಳ್ಳುತ್ತಿದ್ದೇನೆ. ಅದನ್ನು ಅರ್ಥ ಮಾಡಿಕೊಳ್ಳುವ ಪ್ರಯತ್ನ ಮಾಡಿ. ನನ್ನ ವಿನಂತಿ ಏನೆಂದರೆ ನನ್ನ ಪ್ರಾಮಾಣಿಕತೆಯನ್ನು ಅನುಮಾನಿಸಬೇಡಿ. ಅದನ್ನು ಹೀಯಾಳಿಸಬೇಡಿ. ಕಾದು ನೋಡಿ. ಯಾಕೆಂದರೆ ಈ ಕ್ಷಣಕ್ಕೆ ನನ್ನನ್ನು ಒಪ್ಪಿಕೊಳ್ಳಿ ಅಂತ ಹೇಳುತ್ತಿಲ್ಲ. ನನ್ನ ಮುಂದಿನ ಕಾರ್ಯಾಚರಣೆಗಳನ್ನು, ಮುಂದೆ ಪ್ರಶ್ನಿಸುವ ವಿಷಯಗಳನ್ನು ನೋಡಿ. ನನ್ನನ್ನ ಒಂದು ಚಾಟಿ ಇಟ್ಟುಕೊಂಡು ಪ್ರಶ್ನಿಸಿ, ತುದಿಗಾಲಲ್ಲಿ ನಿಲ್ಲಿಸಿ ನೋಡಿ. ಅಷ್ಟೇ.</p>
			</div>
			<p><strong>ಕಮಲ್ ಹಾಸನ್, ರಜನೀಕಾಂತ್ ರಾಜಕೀಯ ಪ್ರವೇಶದಿಂದ ತಮಿಳುನಾಡಿನ ಸಾಂಪ್ರದಾಯಿಕ ರಾಜಕಾರಣದ ಚರ್ಯೆ ಬದಲಾಗುವ ಸಾಧ್ಯತೆ ಇದೆಯಾ...?</strong></p>
			<p>ನೋಡಿ, ಒಬ್ಬ ರಾಜಕೀಯ ನಾಯಕನಾಗುವುದಕ್ಕೆ ನಟ ಅನ್ನುವ ಅರ್ಹತೆ ಮಾತ್ರ ಸಾಕಾಗುವುದಿಲ್ಲ. ಪಾಪ್ಯುಲರ್ ಅನ್ನುವುದು ಮಾತ್ರ ಸಾಕಾಗಲ್ಲ. ಅಂಥ ದುರಂತಗಳು ಸುಮಾರು ಸಲ ನಡೆದಿವೆ ತಮಿಳುನಾಡಿನಲ್ಲಿ. ಹಾಗಾಗಬಾರದು. ಕಮಲಹಾಸನ್, ರಜನಿಕಾಂತ್, ಕನ್ನಡದಲ್ಲಿ ಉಪೇಂದ್ರ, ತೆಲುಗಿನಲ್ಲಿ ಪವನ್ ಕಲ್ಯಾಣ್ ಇವರೆಲ್ಲಾ ನನ್ನ ಸಹನಟರು. ಅವರನ್ನು ಇಷ್ಟ ಪಡುತ್ತೇನೆ. ಕಮಲಹಾಸನ್, ರಜನಿಕಾಂತ್ ಅಭಿಮಾನಿ ನಾನು. ಆದರೆ ನಾನು ಅಭಿಮಾನಿಯಾಗಿ ಓಟು ಹಾಕಲ್ಲ. ಓಟು ಹಾಕಬಾರದು ಅಂತ ಹೇಳುತ್ತೇನೆ. ನಮ್ಮ ಸಮಸ್ಯೆಗಳನ್ನು ಎಷ್ಟು ಅರ್ಥ ಮಾಡಿಕೊಂಡಿದ್ದೀರಿ. ಅದರ ಬಗ್ಗೆ ನಿಮ್ಮ ಪ್ರಣಾಳಿಕೆಯೇನು, ಅದಕ್ಕೆ ನೀವು ಕೊಡುವ ಪರಿಹಾರವೇನು ಅನ್ನುವುದನ್ನು ಹೇಳಿ. ಅದರ ಮೇಲೆ ನಿರ್ಧಾರ ಮಾಡೋಣ.</p>
			<p><strong>ನಿಮ್ಮ ಹತ್ತಿರ ಪ್ರತಿಬಾರಿ ಮಾತನಾಡಿದಾಗಲೂ ವಿಚಾರ ವಿಸ್ತಾರವಾಗುತ್ತಾ ಹೋಗುತ್ತದೆ. ಅದನ್ನು ಹೇಗೆ ಪಡೆದುಕೊಳ್ಳುತ್ತೀರೋ...</strong></p>
			<p>ಎಲ್ಲದಕ್ಕೂ ತೆರೆದುಕೊಳ್ಳುವುದರ ಮೂಲಕ ಪಡೆಯುತ್ತೇನೆ ಅನ್ನಿಸುತ್ತದೆ. ನಾನು ಸಂಕುಚಿತನಾಗಲು ಇಷ್ಟ ಪಡುAವುದಿಲ್ಲ. ಯಾಕೆಂದರೆ ನನಗಿಷ್ಟಿದೆ, ಇಷ್ಟಕ್ಕೆ ನಾನು ಬದುಕಬೇಕು ಅಂತಲ್ಲ. ನಾನು ತೆರೆದುಕೊಳ್ಳುತ್ತಾ ಹೋಗುತ್ತೇನೆ. ನನ್ನ ಕಂಫರ್ಟ್ ಝೋನ್ ಕಳೆದುಕೊಳ್ಳುವುದಕ್ಕೆ ತಯಾರಾಗಿದ್ದೇನೆ. ನಾನು ಕಳಕೊಳ್ಳುವಷ್ಟು ಶ್ರೀಮಂತನೂ ಹೌದು, ಮತ್ತೆ ಬೇಡುವಷ್ಟು ಬಡವನೂ ಹೌದು. ಆ ಮನಸ್ಥಿತಿ ನನಗೆ ಇರುವುದರಿಂದ ನಾನು ವಿಸ್ತಾರ ಆಗುತ್ತಿದ್ದೇನೆ ಅಂತ ನನಗೇ ಅನ್ನಿಸ್ತಾ ಇದೆ. ಅದೊಂದು ನಾನ್‍ಸ್ಟಾಂಪ್ ಪ್ರಯಾಣ. ನಾನು ಇಲ್ಲಿ ಟೂರಿಸ್ಟ್ ಆಗಿ ಬಂದಿಲ್ಲ, ನಾನೊಬ್ಬ ಟ್ರಾವೆಲರ್.	</p>
		</div>
		<?php require_once(PHY_FLAT_URL . 'article-lists/others.php'); ?>
	</div>
</div>
