<div class="container-fluid">
	<div class="row align-items-top justify-content-center kannada">
		<div class="col-md-8 article">
			<p class="date english">2<sup>nd</sup> December 2017</p>
			<h1 class="title">ಗಿರಿಜನರೆಂದರೆ ಕಾಡಿನಲ್ಲಿ ಸಂರಕ್ಷಿಸುವ ಪ್ರಾಣಿಗಳೇ?</h1>
			<h2 class="author">ಚಂದ್ರಗಿರಿ</h2>
			<p class="description">ನರ್ಮದಾ ನದಿಗೆ ಅಡ್ಡಲಾಗಿ ಕಟ್ಟಿರುವ ಸರ್ದಾರ್ ಸರೋವರ್ ಯೋಜನೆಯನ್ನು ಪ್ರಧಾನಿ ನರೇಂದ್ರ ಮೋದಿ ಇತ್ತೀಚೆಗಷ್ಟೇ ದೇಶಕ್ಕೆ ಅರ್ಪಿಸಿದ್ದಾರೆ. ಈ ಹಿನ್ನೆಲೆಯಲ್ಲಿ, ಬೇರೆಯದೇ ಬೆಳಕಿನಲ್ಲಿ ಗಿರಿಜನರ ವಿಚಾರವನ್ನಿಟ್ಟು ನೋಡುವ ಸ್ವಾಮಿನಾಥನ್ ವಿಚಾರಗಳು ಹೊಸ ಚರ್ಚೆಯೊಂದನ್ನು ಹುಟ್ಟುಹಾಕುತ್ತವೆ. </p>
			<figure class="float-md-left maxw-300"><img class="img-fluid" src="<?=PUBLIC_URL?>images/201712/0055a.jpg" /></figure>
<p>ಅಭಿವೃದ್ಧಿ ಯೋಜನೆಗಳ ವಿಚಾರ ಬಂದಾಗಲೆಲ್ಲ ಬಹಳಷ್ಟು ಸಲ ಗಿರಿಜನರನ್ನು ಒಕ್ಕಲೆಬ್ಬಿಸುವ ಮಾತೂ, ಅದರ ವಿರೋಧಿ ಕೂಗೂ ಕೇಳಿಬರುತ್ತಲೇ ಇರುತ್ತದೆ. ನೂರಾರು ವರ್ಷಗಳಿಂದ ಕಾಡನ್ನೇ ನಂಬಿ ಬದುಕುತ್ತಿರುವವರನ್ನು ನೆಲೆಯಿಲ್ಲದವರನ್ನಾಗಿ ಮಾಡುವ ಹುನ್ನಾರವೆಂದು ಅಭಿವೃದ್ಧಿ ಯೋಜನೆಗಳನ್ನು ಬಣ್ಣಿಸಲಾಗುತ್ತದೆ. ಆದರೆ, ಕಾಡಿನ ಮಕ್ಕಳ ಬಗ್ಗೆ ಇಂಥ ಕಳಕಳಿ ವ್ಯಕ್ತವಾಗುವ ಭರದಲ್ಲಿ, ಅವರ ಬದುಕು ಪ್ರಗತಿಯ ಬೆಳಕಿಗೊಡ್ಡಿಕೊಳ್ಳುವುದನ್ನು ಮತ್ತೊಂದು ಬಗೆಯಲ್ಲಿತಪ್ಪಿಸುತ್ತಿದ್ದೇವೆಯೇ ಎಂದು ಕೇಳಿಕೊಳ್ಳುವುದು ಬಹುಶಃ ಮರೆತೇಹೋಗಿರುತ್ತದೆ. ಕಾಡಿನಿಂದ ಹೊರತಂದರೆ ಗಿರಿಜನರು ನೀರಿನಿಂದ ಹೊರತೆಗೆದ ಮೀನಿನಂತಾಗುವರೇ? ಅಥವಾ ಅಪ್ಪ ನೆಟ್ಟ ಆಲದ ನೆರಳಿನಿಂದ ಬಿಡುಗಡೆ ಪಡೆಯಲು ಅವರಿಗೂ ಅಭಿವೃದ್ಧಿ ಯೋಜನೆಗಳು ನೆರವಾದಾವೇ? ಇಲ್ಲಿ ವಾಸ್ತವ ಅತ್ಯಂತ ಸೂಕ್ಷ್ಮ. ಎಷ್ಟೋ ಸಲ, ವಾದಗಳು ಈ ಸೂಕ್ಷ್ಮವನ್ನು ಗ್ರಹಿಸುವಲ್ಲಿ ಸೋಲುತ್ತವೆಂಬುದನ್ನೂ ನಿರಾಕರಿಸಲಿಕ್ಕಾಗದು. ನಾಗರಿಕ ಸೌಲಭ್ಯಗಳನ್ನು ಉಪಭೋಗಿಸುತ್ತ ಒಂದು ವರ್ಗ ಕೂತಿರಬೇಕಾದರೆ, ಅದೇ ನಾಗರಿಕ ಬದುಕಿನ ಹಕ್ಕು ಹೊಂದಬೇಕಿದ್ದ ಮತ್ತೆ ಕೆಲವರನ್ನು ಸಂಸ್ಕøತಿ, ಪರಂಪರೆ, ಮೂಲನೆಲೆ ಹೆಸರಲ್ಲಿ ಕಾಡಿಗೇ ಕಟ್ಟಿಹಾಕುವುದು ಎಷ್ಟು ಸರಿ ?ಇಂತಹ ಸೂಕ್ಷ್ಮ ಮತ್ತು ಸಂಕೀರ್ಣ ಪ್ರಶ್ನೆಗೆ ಸಲೀಸಾದ ಉತ್ತರ ನಿರೀಕ್ಷಿಸಲಾಗದು.</p>
<p>ಸುಮಾರು ಐದೂವರೆ ಮಿಲಿಯನ್ ವರ್ಷಗಳ ಹಿಂದೆ ಮಾನವ ಮಂಗನಾಗಿದ್ದ, ನಂತರ ಮಾನವನಾಗಿ ವಿಕಾಸ ಹೊಂದಿದ. ನಾಗರಿಕತೆ ಬೆಳೆದಂತೆಲ್ಲ ಮನುಷ್ಯರು ಕಾಡಿನಿಂದ ನಾಡಿಗೆ ಬಂದೋ ಅಥವಾ ಕಾಡನ್ನು ನಾಡು ಮಾಡಿಕೊಂಡೋ ಬದುಕುತ್ತಿದ್ದಾರೆ. ಆದಿ ಮಾನವರೆಲ್ಲ ಕಾಡಿನಲ್ಲಿ ವಾಸಿಸುವ ಬುಡಕಟ್ಟು ನಿವಾಸಿಗಳೇ ಆಗಿದ್ದರು. ಅವರಲ್ಲಿ ಶೇ. 99.9ರಷ್ಟು ಜನ ಬಹು ಹಿಂದೆಯೇ ಕಾಡಿನಿಂದ ನಾಡಿಗೆ ಬಂದರು. ಹಾಗೆಂದು ಅವರೇನು ನೂರಾರು ವರ್ಷಗಳಿಂದ ಪ್ರಾಚ್ಯವಸ್ತು ಸಂಗ್ರಹಾಲಯದ ಪ್ರದರ್ಶನ ವಸ್ತುವಾಗಿಲ್ಲ. ಬದಲಾಗಿ, ಕಾಲಕಾಲಕ್ಕೆ ಅನುಸಾರ ತಮ್ಮನ್ನು ಒಗ್ಗಿಸಿಕೊಂಡು ನಾಗರಿಕರಾಗಿದ್ದಾರೆ. ನಾವೆಲ್ಲರೂ ಆ ನಾಗರಿಕ ಸಮೂಹದ ಭಾಗ. ಇರುವ ಪ್ರಶ್ನೆ, ನಾವು ಮಾತ್ರ ನಾಗರಿಕರಾದರೆ ಸಾಕೆ, ನಮ್ಮವರಾಗಬೇಕಿದ್ದೂ ಈಗಲೂ ಕಾಡಿನಲ್ಲೇ ಬದುಕುತ್ತಿರುವವರ ಬದುಕೂ ನಾಗರಿಕತೆಯ ಗಂಧಗಾಳಿಗೆ ತೆರೆದುಕೊಳ್ಳುವುದು ಬೇಡವೇ ಎಂಬುದು.</p>
<p>ಈ ದೇಶದಲ್ಲಿ ಹಲವು ವರ್ಷಗಳಿಂದ ಗಿರಿಜನರ ಸ್ಥಳಾಂತರ ವಿಚಾರ ತೀವ್ರ ವಿವಾದಕ್ಕೆ ಎಡೆಮಾಡಿಕೊಟ್ಟಿದೆ. ದೇಶದ ಅರಣ್ಯ ಸಂಪತ್ತನ್ನು ಉಳಿಸಿಕೊಳ್ಳುವ ನಿಟ್ಟಿನಲ್ಲಿ ಸಂರಕ್ಷಿತ ಅರಣ್ಯ ಪ್ರದೇಶದಲ್ಲಿ ಇದ್ದ ಗಿರಿಜನರನ್ನು ಸ್ಥಳಾಂತರಿಸುವ ಪ್ರಕ್ರಿಯೆಯನ್ನುಇನ್ನೂ ಪೂರ್ಣಗೊಳಿಸಲು ಸಾಧ್ಯವಾಗಿಲ್ಲ. ಗಿರಿಜನರ ಹಕ್ಕು ಸಂರಕ್ಷಣೆಗಾಗಿ ನಡೆಯುವ ತೀವ್ರ ಪ್ರತಿಭಟನೆ ನಡುವೆಯೂ ಅವರನ್ನು ಅರಣ್ಯದಿಂದ ಹೊರಗೆ ಕರೆದೊಯ್ದು ಪರ್ಯಾಯ ಬದುಕು ಕಟ್ಟಿಕೊಡುವ ಕೆಲಸವನ್ನು ಸರ್ಕಾರವೂ ಕೈಬಿಟ್ಟಿಲ್ಲ.</p>
<p>ದೇಶದ ಹೆಸರಾಂತ ಅರ್ಥಶಾಸ್ರ್ರಜ್ಞ ಸ್ವಾಮಿ£ Áಥನ್ ಗಿರಿಜನರ ಸ್ಥಳಾಂತರವನ್ನು ಬಲವಾಗಿ ಸಮರ್ಥಿಸುತ್ತಾರೆ. ಹಲವು ವರ್ಷಗಳ ಆಳ ಅಧ್ಯಯನದ ಹಿನ್ನೆಲೆಯಲ್ಲಿ ಈ ವಿಚಾರವಾಗಿ ಮಾತನಾಡುವ ಅವರ ಆಲೋಚನೆಯ ಕೇಂದ್ರ ಬಿಂದು ಸರ್ದಾರ್ ಸರೋವರ ಯೋಜನೆ. ಗುಜರಾತ್, ರಾಜಸ್ತಾನ್, ಮಧ್ಯಪ್ರದೇಶ ಮತ್ತು ಮಹಾರಾಷ್ಟ್ರ ಜನರಿಗೆ ಕುಡಿಯುವ ನೀರು ಮತ್ತು ವಿದ್ಯುತ್ ಕಲ್ಪಿಸುವ ನರ್ಮದಾ ನದಿಗೆ ಅಡ್ಡಲಾಗಿ ಕಟ್ಟಿರುವ ಸರ್ದಾರ್ ಸರೋವರ್ ಯೋಜನೆಯನ್ನು ಪ್ರಧಾನಿ ನರೇಂದ್ರ ಮೋದಿ ಇತ್ತೀಚೆಗಷ್ಟೇ ದೇಶಕ್ಕೆ ಅರ್ಪಿಸಿದ್ದಾರೆ. ಈ ಹಿನ್ನೆಲೆಯಲ್ಲಿ, ಬೇರೆಯದೇ ಬೆಳಕಿನಲ್ಲಿ ಗಿರಿಜನರ ವಿಚಾರವನ್ನಿಟ್ಟು ನೋಡುವ ಸ್ವಾಮಿನಾಥನ್ ವಿಚಾರಗಳು ಹೊಸ ಚರ್ಚೆಯೊಂದನ್ನು ಹುಟ್ಟುಹಾಕುತ್ತವೆ.</p>
<p>ಕಳೆದ ಎರಡು ದಶಕಗಳಲ್ಲಿ ದೇಶದಲ್ಲಿ ಅತಿ ಹೆಚ್ಚು ಸುದ್ದಿ ಮಾಡಿದ ವಿಷಯಗಳಲ್ಲಿ ಸರ್ದಾರ್ ಸರೋವರ ಯೋಜನೆಯೂ ಒಂದು. ಖ್ಯಾತ ಪರಿಸರವಾದಿ ಮೇಧಾ ಪಾಟ್ಕರ್, ವಂದನಾ ಶಿವ, ಲೇಖಕಿ ಅರುಂಧತಿ ರಾಯ್ ಮುಂತಾದವರು ಗಿರಿಜನರ ಸ್ಥಳಾಂತರಕ್ಕೆ ತೀವ್ರ ವಿರೋಧ ವ್ಯಕ್ತಪಡಿಸಿದ್ದಲ್ಲದೆ ಗಿರಿಜನರ ಅಸ್ತಿತ್ವವನ್ನು ಸರ್ಕಾರ ನಾಶ ಮಾಡುತ್ತಿದೆ ಎಂದು ನ್ಯಾಯಾಂಗ ಹೋರಾಟವನ್ನೂ ನಡೆಸಿದ್ದರು. ವಿಶ್ವಬ್ಯಾಂಕ್ ಸಹ ಇವರ ಹೋರಾಟಕ್ಕೆ ಇಂಬು ನೀಡಿತ್ತು.</p>
<p>ಈ ಹೋರಾಟದ ಹಿನ್ನೆಲೆಯನ್ನು ಗಮನದಲ್ಲಿರಿಸಿಕೊಂಡು ಸ್ವಾಮಿನಾಥನ್ ಅವರು ಕೊಲಂಬಿಯಾ ವಿಶ್ವವಿದ್ಯಾಲಯದ ನೀರಜ್ ಕೌಶಾಲ್ ಜೊತೆಗೂಡಿ. ಸರ್ದಾರ್ ಸರೋವರ್ ಸ್ಥಳಾಂತರ ಕುರಿತು ಒಂದು ಪ್ರಬಂಧ ಮಂಡಿಸಿದರು. ಗಿರಿಜನರನ್ನು ಮುಖ್ಯವಾಹಿನಿಗೆ ತಂದರೆ ಅವರೂ ಆಧುನಿಕ ಬದಲಾವಣೆಗೆ ತಮ್ಮನ್ನು ತೆರೆದುಕೊಳ್ಳುವುದರಲ್ಲಿ ಹಿಂದೆ ಬೀಳುವುದಿಲ್ಲ ಎಂಬ ಸತ್ಯವನ್ನುಉದಾಹರಣೆ ಸಹಿತ ನಿರೂಪಿಸುವ ಪ್ರಬಂಧ ಇದು.</p>
<p>ಬುಡಕಟ್ಟು ಜನರು ಇನ್ನೂ ಎಷ್ಟು ಕಾಲ ಕಾಡಿನಲ್ಲೇ ಉಳಿದು ಕಳೆದುಹೋಗಬೇಕು ಎಂಬ ಕಳಕಳಿಯ ಪ್ರಶ್ನೆಯನ್ನು ಎತ್ತುತ್ತಾರೆ ಸ್ವಾಮಿನಾಥನ್. ಗಿರಿಜನರನ್ನು ಈ ನಾಗರಿಕ ಸಮಾಜದಿಂದಪ್ರತ್ಯೇಕವಾಗಿ ಗುರುತಿಸುವ ಬದಲು ಮುಖ್ಯ ವಾಹಿನಿಗೆ ಕರೆತರಬೇಕು ಎಂಬುದು ಅವರ ನಿಲುವು. ಸ್ಥಳಾಂತರದ ಸಮಸ್ಯೆಯಿಂದ ನೆನೆಗುದಿಗೆ ಬಿದ್ದಿರುವ ಯೋಜನೆಗಳು ಈ ದೇಶಕ್ಕೆ ಒಂದು ಶಾಪಎಂದು ಕಿಡಿಕಾರುತ್ತಾರೆ ಅವರು. ಅಭಿವೃದ್ಧಿ ಗಿರಿಜನರ ಬದುಕನ್ನು ನಾಶ ಮಾಡುತ್ತದೆ ಎಂಬ ಸಾಂಪ್ರದಾಯಿಕ ವಾದಕ್ಕೆ ಪ್ರತಿಯಾಗಿ ತಮ್ಮ ವಿಚಾರ ಮಂಡಿಸುತ್ತಾರೆ ಸ್ವಾಮಿನಾಥನ್. ಗಿರಿಜನರ ಬದುಕಿಗೆ ಅಭಿವೃದ್ಧಿ ಯೋಜನೆಗಳು ಹೊಸ ಬೆಳಕನ್ನೇ ಕೊಡಬಲ್ಲವು ಎಂಬುದು ಅವರ ವಾದ. ಶಾಲೆ ರಸ್ತೆ, ಕುಡಿಯುವ ನೀರು,ವಿದ್ಯುತ್ ಕಲ್ಪಿಸಿರುವ ಸರ್ದಾರ್ ಸರೋವರ ಪ್ರದೇಶದಲ್ಲಿ ಸುರಕ್ಷಿತ ಮನೆಯಲ್ಲಿ ವಾಸವಿರುವ ಗಿರಿಜನರು ಟಿ.ವಿ., ದ್ವಿಚಕ್ರ ವಾಹನ, ಮೊಬೈಲ್ ಹೊಂದಿದ್ದಾರೆ. ತಮಗೆ ನೀಡಿದ ಭೂಮಿಯಲ್ಲಿ ಭತ್ತ ಹಾಗೂ ಹತ್ತಿಯನ್ನು ಬೆಳೆಯುವ ಮೂಲಕ ಜೀವನಮಟ್ಟವನ್ನು ಎತ್ತರಿಸಿಕೊಂಡಿದ್ದಾರೆ. ಇವರು ಸರಳ ಹಾಗೂ ಆತ್ಮೀಯ ನಡುವಳಿಕೆಯಿಂದ ನಗರದ ಜನರನ್ನು ಮೀರಿಸುವ ಬದುಕು ನಡೆಸುತ್ತಿದ್ದಾರೆ ಎಂದು ಅಂಕಿ ಅಂಶಗಳನ್ನು ತೆರೆÀದಿಡುತ್ತಾರೆ.</p>
<p>ಅರಣ್ಯ ಪ್ರದೇಶದಲ್ಲಿ ಬೃಹತ್ ಯೋಜನೆ ಗಳನ್ನು ಕೈಗೆತ್ತಿಕೊಳ್ಳುವುದರಿಂದ ಗಿರಿಜನರ ಸಂಪ್ರದಾಯ ಮತ್ತು ಸಾಂಸ್ಕøತಿಕ ಬದುಕಿನ ಮೇಲೆ ತೀವ್ರ ದುಷ್ಪರಿಣಾಮ ಉಂಟಾಗುತ್ತದೆ. ಮುಖ್ಯ ವಾಹಿನಿಗೆ ಹೊಂದಿಕೊಳ್ಳದೆ ಸರ್ಕಾರ ಕೊಟ್ಟ ಪರಿಹಾರವನ್ನು ಕಳೆದುಕೊಂಡು ಮತ್ತೆ ಬೀದಿಗೆ ಬೀಳುತ್ತಾರೆ ಎಂಬ ಹೋರಾಟಗಾರರ ಉದ್ಘೋಷಗಳನ್ನು ವಿಶ್ವಬ್ಯಾಂಕ್ ವರದಿಗಳೂ ಪುನರುಚ್ಚರಿಸಿದ್ದವು. ಆದರೆ ಈ ವಾದಗಳೆಲ್ಲ ಹುರುಳಿಲ್ಲದವೆಂಬ ಹೊಸ ಸತ್ಯ ತೆರೆದಿಡುತ್ತಾರೆ ಸ್ವಾಮಿನಾಥನ್. ಅವರ ಪ್ರಕಾರ, ಸರ್ದಾರ್ ಸರೋವರ ಯೋಜನೆಯಲ್ಲಿ ಸ್ಥಳಾಂತರ ಗೊಂಡ ಗಿರಿಜನರ್ಯಾರೂ ತಮ್ಮ ಸಾಂಸ್ಕøತಿಕ ಸಂಪ್ರದಾಯಗಳನ್ನು ಬಿಟ್ಟಿಲ್ಲ.ಬದಲಾಗಿ, ಅವನ್ನು ತಮ್ಮ ಪರಿಸರ ಮತ್ತು ಪರಿಸ್ಥಿತಿಗೆ ಅನುಗುಣವಾಗಿ ಮುಂದುವರಿಸಿಕೊಂಡು ಹೋಗುತ್ತಿದ್ದಾರೆ.</p>
<p>ಪುನರ್ವಸತಿ ಪಡೆದ ಇತರ ಜನರಿಗೆ ಹೋಲಿಸಿದರೆ ಗಿರಿಜನರು ಸುಖವಾಗಿದ್ದಾರೆ ಎಂಬುದನ್ನು ಅಂಕಿ ಅಂಶಗಳ ಹೊಸ ಚರ್ಚೆ ಮೂಲಕ ಪುಷ್ಟೀಕರಿಸುತ್ತ ಮುಂದಿಡುತ್ತಾರೆ ಸ್ವಾಮಿನಾಥನ್. ಸ್ಥಳಾಂತರಗೊಂಡಿರುವ ಇತರೆ ಜನಾಂಗ ಮತ್ತು ಗಿರಿಜನರ ಅಭಿವೃದ್ಧಿಯ ಕೆಲವು ಮಾದರಿಗಳನ್ನು ಹೋಲಿಕೆ ಮಾಡಿದಾಗ, ಎಲ್ಲಾ ವಿಷಯಗಳಲ್ಲೂ ಗಿರಿಜನರೇ ಮುಂದಿದ್ದಾರೆ.</p>
<p>ಪನರ್ವಸತಿ ಕಂಡುಕೊಂಡಿರುವ ಎಷ್ಟೋ ಗಿರಿಜನರು ಹೆಚ್ಚುವರಿಯಾಗಿ ಪಟೇಲರುಗಳಿಂದ ಭೂಮಿಯನ್ನು ಗುತ್ತಿಗೆ ಪಡೆದು ಕೃಷಿ ಮಾಡುತ್ತಿದ್ದಾರೆ. ಗಿರಿಜನರಲ್ಲಿ ಕೆಲವರು ಅನೇಕ ಡಾಬಾಗಳ ಮಾಲಿಕರಾಗಿದ್ದಾರೆ. ಮತ್ತೆ ಕೆಲವರು ಕೊಯ್ಲು ಯಂತ್ರಗಳನ್ನು ಕೊಂಡು ಪಟೇಲರಿಗೇ ಬಾಡಿಗೆ ಬಿಟ್ಟಿದ್ದಾರೆ. ಅಷ್ಟೇ ಅಲ್ಲದೆ ತಮ್ಮ ಭೂ ದಾಖಲೆಗಳನ್ನು ಇಂಟರ್ನೆಟ್ ಕೆಫೆಗಳಲ್ಲಿ ಡೌನ್‍ಲೋಡ್ ಮಾಡಿಕೊಳ್ಳುವಷ್ಟು ಪರಿಣತರಾಗಿದ್ದಾರೆ.ವಾಪಾಸು ಕಾಡಿಗೆ ಕಳುಹಿಸಿದರೆ ಹೋಗಿ ಪಿತ್ರಾರ್ಜಿತ ಆಸ್ತಿ ಉಳಲು ಸಿದ್ಧರಿದ್ದೀರ ಎಂದು ಕೇಳಿದರೆ ಹಳೆಯ ತಲೆಮಾರಿನ ಕೆಲವರು ಜಾಣ ಕಿವುಡು ಪ್ರದರ್ಶಿಸುತ್ತಾರೆ, ಇನ್ನು 40ರ ಆಸುಪಾಸಿನಗಿರಿಜನ ಯುವಕರು ತಾವು ಸುತಾರಾಂ ಹಿಂದಿರುಗುವುದಿಲ್ಲ ಎನ್ನುತ್ತಾರೆ.</p>
<p>ಸರ್ಕಾರವು ಪುನರ್‍ವಸತಿ ಕಲ್ಪಿಸಿದರೆ ಕಾಡಿನಿಂದ ನಾಡಿಗೆ ಬರಲು ಬುಡಕಟ್ಟು ಜನಾಂಗದವರು ಸಿದ್ಧರಿಲ್ಲ ಎಂಬ ವರದಿಗಳ ಸತ್ಯಾಸತ್ಯತೆ ತಿಳಿಯುವ ಸಲುವಾಗಿ ಸ್ವಾಮಿನಾಥನ್ ತಂಡ ಗಿರಿಜನರ ಎರಡು ಗುಂಪುಗಳನ್ನು ಸಂಪರ್ಕಿಸಿತ್ತು. ಈ ಪೈಕಿ ಒಂದು ಗುಂಪಿನ ಶೇ. 52 ಮತ್ತು ಮತ್ತೊಂದು ಗುಂಪಿನ ಶೇ. 31ರಷ್ಟು ಜನ ಸರ್ಕಾರ ನೀಡುತ್ತಿರುವ ಪ್ಯಾಕೇಜ್‍ಗೆ ಸಮ್ಮತಿ ವ್ಯಕ್ತಪಡಿಸಿ ಕಾಡನ್ನು ಬಿಟ್ಟು ಬರಲು ಒಪ್ಪಿಕೊಂಡಿದ್ದಾರೆ.</p>
<p>ಆರ್.ಕೆ.ಶುಕ್ಲ, ಸುನಿಲ್ ಜೈನ್ ಮತ್ತು ಪ್ರೀತಿ ಕಾಕ್ಕರ್ ಬರೆದಿರುವ Cast in different mould: Understanding the discrimination ಎಂಬ ಪುಸ್ತಕದಲ್ಲಿನ ರಾಷ್ಟ್ರೀಯ ಸಮೀಕ್ಷೆಯ ಅಂಕಿ ಅಂಶಗಳನ್ನು ಆಧರಿಸಿ ತಮ್ಮ ವಾದ ಮಂಡಿಸುತ್ತಾರೆ ಸ್ವಾಮಿನಾಥನ್. ಅದರ ಪ್ರಕಾರ, ಒಂದನೇ ಮೂರರಷ್ಟು ಗಿರಿಜನರು ಕೆಳಸ್ತರದ ಆದಾಯ ಹೊಂದಿದ್ದು, ಶೇ.11ರಷ್ಟು ಜನರು ಮೇಲುಸ್ತರದಲ್ಲಿದ್ದಾರೆ. ಗುಡ್ಡಗಾಡು ಪ್ರದೇಶದಲ್ಲಿರುವ ಗಿರಿಜನರ ಬದುಕು ಈಗ ಹಸನಾದ ಹಾದಿಯನ್ನು ಕಾಣುತ್ತಿದೆ. ಇವರ ಆದಾಯ ಮಟ್ಟ ದೇಶದ ಸಾಮಾನ್ಯ ತಲಾ ಆದಾಯಕ್ಕೆ ಸರಿಗಟ್ಟುವ ಹಂತ ತಲುಪಿದೆ. ಗುಡ್ಡಗಾಡು ಗಿರಿಜನರ ಪ್ರದೇಶಗಳಲ್ಲಿ ಈಗ ಸುಸಜ್ಜಿತ ಶಾಲೆಗಳು, ರಸ್ತೆಗಳು, ವಿದ್ಯುತ್ ವ್ಯವಸ್ಥೆ ಸಾಮಾನ್ಯವಾಗಿದೆ.ಭಾರತದ ಗುಡ್ಡಗಾಡು ಗಿರಿಜನರು ಎದುರಿಸುವ ಸಮಸ್ಯೆಗಳು ದಿನದಿನಕ್ಕೂ ಕ್ಷೀಣವಾಗುತ್ತಿವೆ. ಭಾರತದಲ್ಲಿ ನಡೆಯುತ್ತಿರುವ ಅಭಿವೃದ್ಧಿ ಯೋಜನೆಗಳು ಮತ್ತು ಆಧುನಿಕ ಬೆಳವಣಿಗೆಯಿಂದಾಗಿ ಗಿರಿಜನರ ಬದುಕು ನಾಶವಾಗುತ್ತಿದೆ ಎಂಬ ವಾದದಲ್ಲಿ ಎಳ್ಳಷ್ಟೂ ಸತ್ಯವಿಲ್ಲ.</p>
<div class="inlay float-md-right maxw-300">
<h3>ಎದ್ದು ಕಾಣುವ ಗಿರಿಜನರ ಪ್ರಗತಿ</h3>
<li> ಕೃಷಿಯಲ್ಲಿ ಸಕ್ರಿಯವಾಗಿರುವ ಗಿರಿಜನರು - ಶೇ.83 (ಇತರ ಜನಾಂಗದವರು ಶೇ.65)</li>
<li> ಹಿಡುವಳಿ ಕೃಷಿ ಹೊಂದಿರುವ ಗಿರಿಜನರು ಶೇ.3 (ಇತರರು ಶೇ.2)</li>
<li> ಭೂ ರಹಿತ ಮತ್ತು ಸಣ್ಣ ರೈತ ಕಾರ್ಮಿಕರ ಸಂಖ್ಯೆ ಗಿರಿಜನರಲ್ಲಿ ಕೇವಲ ಶೇ.4 (ಆದರೆ ಇತರ ಜನಾಂಗದವರು ಶೇ.23)</li>
<li> ಸೆಲ್‍ಫೋನ್ ಹೊಂದಿದಗಿರಿಜನರು ಶೇ.88 (ಇತರರು ಶೇ.59)</li>
<li> ಟ್ರಾಕ್ಟರ್ ಮಾಲಿಕತ್ವ ಹೊಂದಿರುವ ಗಿರಿಜನರು ಶೇ.7 (ಇತರರು ಶೇ.2)</li>
</div>
<p>ಒಂದು ಕಾಲದಲ್ಲಿ ಬೇಟೆಗಾರರಾಗಿದ್ದ ಬುಡಕಟ್ಟು ಜನರ ಕುಟುಂಬದ ಕೆಲ ಸದಸ್ಯರು ವಿದೇಶದಲ್ಲಿ ಓದಿ ಬಂದಿದ್ದಾರೆ. ಅನೇಕರು ವಿದೇಶಿ ಬಟ್ಟೆಯನ್ನು ಧರಿಸುತ್ತಿದ್ದಾರೆ. ಬಿದಿರು ಬೆಳೆಯನ್ನು ಅರಣ್ಯ ಉತ್ಪನ್ನದ ಪಟ್ಟಿಯಿಂದ ಕೈಬಿಟ್ಟು ಇದನ್ನು ಹುಲ್ಲಿನ ಬೆಳೆ ಎಂದು ಇತ್ತೀಚೆಗೆ ಸುಪ್ರೀಂಕೋರ್ಟ್ ನೀಡಿದ ಆದೇಶ, ಗುಜರಾತಿನ ಗಿರಿಜನರಿಗೆ ಅನುಕೂಲಸಿಂಧುವಾಗಿ ಪರಿಣಮಿಸಿದೆ. ಅನೇಕ ಗಿರಿಜನರು ಸ್ವಯಂಸೇವಾ ಸಂಸ್ಥೆಗಳೊಂದಿಗೆ ಖರೀದಿ ಒಪ್ಪಂದ ಮಾಡಿಕೊಂಡು ಉತ್ತಮ ವ್ಯವಹಾರ ನಡೆಸುತ್ತಿದ್ದಾರೆ. ಕೆಲವು ತೊಡಕು ಕಾನೂನುಗಳನ್ನು ತೆಗೆದುಹಾಕುವ ಮೂಲಕ ಅಧಿಕಾರಿಗಳು ಮತ್ತು ಮಧ್ಯವರ್ತಿಗಳಿಂದ ಆಗುತ್ತಿದ್ದ ತೊಂದರೆಗಳನ್ನು ನಿವಾರಿಸಲಾಗಿದೆ. ಗಿರಿಜನರಿಗೆ ನೆಲದ ಹಕ್ಕು ನೀಡಲಾಗಿದೆ. ಗಣಿಯಲ್ಲಿ ಪಾಲು ನೀಡಬೇಕೆಂಬ ಕಾನೂನು ಮಾಡಲಾಗಿದೆ. ಇದಲ್ಲದೆ, ಗಣಿ ಯೋಜನೆಗಳನ್ನು ಅಂಗೀಕರಿಸುವ ಅಧಿಕಾರವನ್ನು ಸಹ ನೀಡಲಾಗಿದೆ.</p>
<p>ವಾಸ್ತವ ಹೀಗಿರುವಾಗ, ಭಾರತೀಯ ಬಡುಡಕಟ್ಟು ಜನಾಂಗವು ಬಹುಮುಖಿಅಭಿವೃದ್ಧಿಗೆ ತೆರೆದುಕೊಳ್ಳುತ್ತಿರುವ ಈ ಸಂದರ್ಭದಲ್ಲಿ, ಹೋರಾಟಗಾರರು ಅತಿ ಕಡಿಮೆ ಅಭಿವೃದ್ಧಿ ಪ್ರದೇಶವೊಂದನ್ನು ಮಾದರಿಯನ್ನಾಗಿರಿಸಿಕೊಂಡು ತಮಗೆ ಬೇಕಾzಂತೆÀ ಸತ್ಯವನ್ನುತಿರುಚಿ ಬಿಂಬಿಸುವ ಮೂಲಕ ಜನರನ್ನು ತಪ್ಪುದಾರಿಗೆ ಎಳೆಯುತ್ತಿದ್ದಾರೆ ಎಂಬುದು ಸ್ವಾಮಿನಾಥನ್ ಆಕ್ಷೇಪ.</p>
<p>ಹಾಗಾದರೆ, ಮೇಧಾ ಪಾಟ್ಕರ್ ಥರದವರ ಮಾತುಗಳಿಗೆ, ಹೋರಾಟಗಳಿಗೆ ಅರ್ಥವೇ ಇಲ್ಲವೇ? ಬಹುಶಃ ಅಭಿವೃದ್ಧಿಯನ್ನು ಮತ್ತು ಅಭಿವೃದ್ಧಿಯ ಫಲಿತಗಳನ್ನು ನೋಡಿಕೊಳ್ಳಬೇಕಾದ ಕ್ರಮದಲ್ಲಿನ ಸಾಂಪ್ರದಾಯಿಕ ಸ್ವರೂಪವೂ ಗೊಂದಲಗಳ ಮೂಲವಿರಬೇಕು. ಸಂಸ್ಕøತಿ ರಕ್ಷಣೆಗೆ ಹೊಸ ಕಾಲಕ್ಕೆ ತಕ್ಕ ನೋಟಗಳಿರದೇ ಹೋಗಿರುವುದೂ ಮತ್ತೊಂದು ಸಮಸ್ಯೆ. ಅಭಿವೃದ್ಧಿ ಬೇಕು ಎಂಬುದು ಒಂದು ಸಮೂಹದ, ಒಂದು ಸಂಸ್ಕøತಿಯ ನಾಶವನ್ನು ಬಯಸುವಂಥದ್ದಲ್ಲ. ಆದರೆ ಅಭಿವೃದ್ಧಿಯನ್ನು ಮುಂದೆ ಮಾಡಿ ಇಂಥ ನಾಶವನ್ನು ಸಕ್ರಮಗೊಳಿಸುವ ರಾಜಕೀಯ ಸಂಚುಗಳ ಅಪಾಯವೂ ಇಲ್ಲದೇ ಇಲ್ಲ. ಹಾಗೆಂದು, ಅಭಿವೃದ್ಧಿಯನ್ನೇ ನಿರಾಕರಿಸುವುದಕ್ಕೆ, ಗಿರಿಜನರ ಸಮೂಹವನ್ನು ನಾಗರಿಕ ಜೀವನದಿಂದ ವಂಚಿತರನ್ನಾಗಿಸುವುದಕ್ಕೆ, ಹೊಸ ತಲೆಮಾರಿಗೆ ಬೇಕಿರುವ ವೇಗವೊಂದನ್ನು ಆಕ್ಷೇಪಿಸುವುದಕ್ಕೆ ಮುಂದಾಗುವಾಗ ಗ್ರಹಿಕೆಯಲ್ಲಿ ಎಡಹುವುದೂ ಕೂಡದು.</p>
<p>ಬದುಕು, ಪರಿಸರ, ಸಂಸ್ಕøತಿ ಎಲ್ಲವನ್ನೂ ಕೂಡಿಸಿಕೊಂಡು ನಡೆಯಬಲ್ಲ ಸಾಮಾಜಿಕ ಮತ್ತು ರಾಜಕೀಯ ಜವಾಬ್ದಾರಿಯ ಸಂಗಮದಲ್ಲೇ ನಾವು ಕಾಣಬೇಕಾದ ಅಭಿವೃದ್ಧಿಗೆ ಪಥವಿದೆ, ಅಲ್ಲವೇ?</p>
		</div>
			<?php require_once(PHY_FLAT_URL . 'article-lists/others.php'); ?>
	</div>
</div>
